་ དྔྷ— མོ ༧ ་་སྣེངྐ་་ལྒེ་༷ — ་ ་ ་་ རྐོ ་—༄། དམ་ཆོསྤོ༠ས་པ་རྶཱཔོའི་རྣམ་ཨཱོག་ཆེ་ལོང་ཙམ་ ་རྨེ བརྗོད་པ་རྩུངགྲོལ་བྱིན་རླརྶཱའབར་ཧྲཱུ་ ཏྲེའོད་གརྣཞེས་བྱ་ གས་སོ། ། ་་།ཚོ རེབ་གོང་རྡོ་རྗེ་མཁར་གྱིས། ཅི ་4 ་༷ །། རྣ །། ཆོ། ་ མོརྫོ རི—ཆི ཅི ་ཝ ཁྱེ་༼ཚོ ་— ་ ་་་ རུ ་རི ༧ རྨི༤‘ ཛེ —་ ་་ རྟོ། —— ་ཏྲྂ་——སྙོ་རྩ ་ བོད་ལྗོངསམི་དམངསདཔེ་སྐྲུན་ཁང་། ༑ ་—1ཚོ —་་ ༤ ་་ཛོ—་གྱུ་་་་༤་ ་རཱིནེཪྻཱ ་་་ཆོ་4་ཛོ་་་༠་་་་་་་གླེརྣ་་སྟོལྟེཤཱ་་་་ ་་་་ ་ ་—སྐེ—་སྐོ༤སྨི༷༷—་་༷་་གེ་—སྡེ༼་་་།

༄ཁྱ། །དམ་ཆོས་རྫོགས་པ་ཆེན་པོའི་རྣམ་གཞག་ཆེ་ལོང་ཙམ་བརྗོད་པ་མཐོང་གྲོལ་བྱིན་རླབས་འབད་བའི་འོད་གསའ།།རེབ་གོང་རྡོ་རྗེ་མཁར་གྱིས།བོད་ལྗོངསམིདམངསདཥྤེསྐྲུན་ཁང་།

སྔོན་འགྲོའི་གཏམ།ནང་པ་སངས་རྒྱས་པའི་ཆོས་ལུགས་ནི་འཛམ་གླིང་གི་ཆོས་ལུགས་ཆེན་པོ་གསུམ་གྱི་ཡ་གྱལ་ཞིག་ཡིན་ཞིང་། འདི་ནི་མཉམ་མེད་སྟོན་པ་ཤཱཀྱ་ཐུབ་པ་མཆོག་གིས་དཀའ་བ་མཐའ་ཡས་པ་སྤྱད་ནས་རྫོགས་པའི་སངས་རྒྱས་ཀྱི་གོ་འཕང་མངོན་དུ་མཛད་པའི་ཉམས་མྱོང་རྣམས་ཕྱོགས་གཅིག་ཏུ་དྲིལ་བ་ལས་བྱུང་བའི་ཆོས་ལུགས་ཐུན་མོང་མ་ཡིན་པ་ཞིག་ཡིན་པས། དད་པ་དང་གུས་པ་ཁོན་བྱེད་པའི་གཞི་ཞིག་མིན་ལ། ཆོས་ལུགས་འདིའི་གཞུང་རྣམས་ལ་རིགས་པའི་རྩལ་གྱིས་ཞིབ་ཏུ་བརྟག་ཅིང་དཔྱོད་པའི་ཐབས་ཀྱིས་ཉམས་སུ་ལེན་དགོས་པ་ཞིག་སྟེ། སྟོན་པའི་ཞལ་ནས་ཀྱང་། དགེ་སློང་དག་གམ་མཁས་རྣམས་ཀྱིས། ། བསྲེག་བཅད་བརྡར་བའི་གསེར་བཞིན་དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། ། ཞེས་གསུངས་པའི་ཕྱིར། མི་སུ་ཞིག་ཡིན་ན་ཡང་ནང་པ་སངས་རྒྱས་པའི་ཆོས་ལུགས་ལ་རྨོངས་དད་བྱེད་མི་རུང་བའི་གནད་དེ་ཉིད་མངོན་པར་མཚོན་ཞིང་། ནང་པའི་ཆོས་ལུགས་དང་རྨོངས་དད་གཉིས་ཐ་དད་ཅིང་གཞི་གཅིག་གི་སྟེང་དུ་འགྲོགས་པར་མི་འོས་པ་ཞིག་ཡིན་པའང་གསལ་པོར་བཤད་ཡོད།འཛམ་བུའི་གླིང་འདིའི་མི་རྣམས་ཀྱི་རྒྱུད་དུ་ལྷན་སྐྱེས་རང་བྱུང་གི་ཡོན་ཏན་དང་། ཕྱིས་སྐྱེས་རྩོལ་བྱུང་གི་ཡོན་ཏན་དང་། བྱིན་རླབས་བསྒོམ་བྱུང་གི་— 1 —

ཐོའི མའཛས་རྔོ ས་ལ་ཆེ བསྡོའི་ མ ཞ ཐོའིཡོན་ཏན་བཅས་ཡོན་ཏན་ཆེན་པོ་གསུམ་ཡོད་ཅིང་། དེ་ལས་ལྷན་སྐྱེས་རང་བྱུང་གི་ཡོན་ཏན་ནི་སློབ་པའམ་བསྒོམ་པ་ལ་སོགས་པའི་རྩོལ་བ་ལ་བརྟེན་མི་དགོས་པར་སྐྱེས་མ་ཐག་ནས་རང་བཞིན་གྱིས་ཤེས་ཤིང་རྟོགས་པའི་ཡོན་ཏན་དེ་ཡིན། ཕྱིས་སྐྱེས་རྩོལ་བྱུང་གི་ཡོན་ཏན་ནི། སློབ་པ་སོགས་རྩོལ་བ་ལ་བརྟེན་ནས་རང་རང་གི་རྒྱུད་དུ་འབྱོར་བའི་ཡོན་ཏན་དེ་ཡིན། བྱིན་རླབས་བསྒོམ་བྱུང་གི་ཡོན་ཏན་ནི། གང་ཟག་གཅིག་དངོས་བརྒྱུད་གང་རུང་གི་སྒོ་ནས་འཚང་རྒྱ་བའི་ཐབས་ཡང་དག་ཅིང་སྐྱོན་མེད་པར་སྟོན་པའི་གདམས་པའི་མཆོག་སངས་རྒྱས་ཀྱི་བཀའ་ལ་ཐོས་བསམ་སྒོམ་གསུམ་བྱེད་པ་ལ་བརྟེན་ནས་བྱུང་བའི་མངོན་ཤེས་དྲུག་གི་ཡོན་ཏན་དེ་ཡིན། ཡིན་ནའང་དེང་སང་འཛམ་བུའི་གླིང་གི་མི་རྣམས་ཀྱིས་རང་བྱུང་གི་ཡོན་ཏན་དང་རྩོལ་བྱུང་གི་ཡོན་ཏན་མ་གཏོགས་དོན་དུ་གཉེར་བཞིན་མེད་ཅིང་། བྱིན་རླབས་བསྒོམ་བྱུང་གི་ཡོན་ཏན་ཞིག་ཡོད་པ་མི་ཤེས་པ་དང་། གལ་སྲིད་ཤེས་པའི་དབང་དུ་བྱས་ན་ཡང་དེ་ལ་ཡིད་ཆེས་བྱེད་བཞིན་མེད་པ་མ་ཟད། ད་དུང་ཡོན་ཏན་དེ་ནི་དངོས་གནས་མིའི་བློ་ངོར་མི་ཤོང་བའི་ངོ་མཚར་ཅན་ཞིག་ཡིན་པ་རྒྱུ་མཚན་དུ་བྱས་ནས་ཐེ་ཚོམ་ཡང་བྱེད་བཞིན་ཡོད། དེ་ཡང་ཞིབ་ཏུ་བསམས་ན་ཐེ་ཚོམ་ཟ་དགོས་པའི་རྒྱུ་མཚན་མེད་ཅིང་། སྔར་བྱིན་རླབས་བསྒོམ་བྱུང་གི་ཡོན་ཏན་རྒྱུད་དུ་འབྱོར་པའི་སྐྱེས་ཆེན་དམ་པ་མང་པོ་ཞིག་བྱོན་མྱོང་བ་སྟེ། དཔེར་ན་སྟོན་པ་ཤཱཀྱ་ཐུབ་པ་དང་། སློབ་དཔོན་པདྨ་འབྱུང་གནས། ནཱ་རོ་པ། མཁའ་འགྲོ་ཡེ་ཤེས་མཚོ་རྒྱལ། མ་གཅིག་ལབ་ཀྱི་སྒྲོན་མ། མི་ལ་རས་པ། ཞབས་དཀར་ཚོགས་དྲུག་རང་གྲོལ་སོགས་མང་པོ་ཞིག་ཡོད་པ་ལྟ་བུ་ཡིན་པའི་ཕྱིར། དེང་སང་གི་མི་སུ་ཞིག་ཡིན་ན་ཡང་ལྷན་སྐྱེས་རང་བྱུང་གི་ཡོན་ཏན་དང་ཕྱིས་སྐྱེས་རྩོལ་བྱུང་གི་ཡོན་ཏན་དག་རང་རང་ལ་འབྲེལ་ཐག་ཉེ་བའི་དབང་གིས་ཡིད་ཆེས་བྱེད་པ་དང་། བྱིན་— 2 —

ཐོ〉སྔོ ་འགྲོའི་ག མརླབསབསྒོམ་བྱུང་གི་ཡོན་ཏན་རྒྱུད་དུ་ལེན་པའི་ཐབས་མི་ཤེས་པ་དང་ཐབས་ཤེས་ཀྱང་རྒྱུད་དུ་འབྱོར་བར་དཀའ་ཞིང་། སྤྱོད་པ་ཞི་ཞིང་དུལ་བ་དང་བྱམས་སྙིང་རྗེའི་སེམས་བཅོས་མ་མིན་པ་ཞིག་སྔོན་དུ་འགྲོ་དགོས་པ་སོགས་ཆ་རྐྱེན་མང་པོ་ཞིག་ཡོད་པ་ཇི་བཞིན་བསྒྲུབ་ཐུབ་ན་རྒྱུད་དུ་འབྱོར་ཞིང་མ་བསྒྲུབ་ན་རྒྱུད་དུ་འབྱོར་མི་ཐུབ་པ་སོགས་རང་ཉིད་དང་འབྲེལེ་ཐག་རིང་བའི་དབང་གིས་དེ་འདྲའི་ཡོན་ཏན་ཞིག་ཡོད་སྲིད་དམ་ཞེས་ཐེ་ཚོམ་འཛིན་བཞིན་ཡོད། དེ་ལྟར་བྱིན་རླབས་བསྒོམ་བྱུང་གི་ཡོན་ཏན་དེ་ནི་མིའི་ཡོན་ཏན་ཀུན་ལས་མཆོག་དང་བླ་ན་མེད་པ་ཞིག་ཡིན་མོད། འོན་ཀྱང་འཛམ་བུའི་གླིང་གི་མི་ཕལ་མོ་ཆེས་རང་རང་གི་རྒྱུད་དུ་དེ་འདྲའི་ཡོན་ཏན་ཁྱད་དུ་འཕགས་པ་ཞིག་ཡོད་པ་མི་ཤེས་པ་དང་། གལ་སྲིད་རང་རང་གི་རྒྱུད་དུ་དེ་འདྲའི་ཡོན་ཏན་ཡོད་པ་ཤེས་ན་ཡང་དོན་དུ་གཉེར་བ་སྤངས་ཏེ་ཕྱག་མཆོད་ངག་བཟླས་ཙམ་བྱེད་བཞིན་ལྟོ་གོས་གཏམ་གསུམ་སོགས་འཇིག་རྟེན་ཆོས་བརྒྱད་དོན་དུ་གཉེར་བར་བརྩོན་པས།འཁོར་བའི་རྩ་བ་མ་རིག་པ་ཡིན་ཞེས་སྔོན་བྱོན་མཁས་གྲུབ་རྣམས་ཀྱིས་གསུངས་ཡོད།སྤྱིར་བྱིན་རླབས་བསྒོམ་བྱུང་གི་ཡོན་ཏན་ཞེས་པ་ནི། རྫུ་འཕྲུལ་གྱི་མངོན་ཤེས་དང་། ལྷའི་མིག་གི་མངོན་ཤེས། ལྷའི་རྣ་བའི་མངོན་ཤེས། སྔོན་གནས་རྗེས་དྲན་གྱི་མངོན་ཤེས། གཞན་སེམས་ཤེས་པའི་མངོན་ཤེས། ཟག་ཟད་མཁྱེན་པའི་མངོན་ཤེས་བཅས་དྲུག་པོ་དེ་ཡིན་ཞིང་། མངོན་ཤེས་དྲུག་གི་ཡོན་ཏན་དེ་ཉིད་རྩལ་དུ་འདོན་པའི་ཐབས་ནི་ནང་པ་སངས་རྒྱས་པའི་ཆོས་ལུགས་འདི་ཁོ་ན་ཉིད་དུ་ཟད་པ་དང་། ནང་པ་སངས་རྒྱས་པའི་ག་ཞུང་ལུགས་ལ་ཐོས་བསམ་སྒོམ་གསུམ་བྱེད་པའི་ལས་ལ་བརྩོན་པ་ན་བྱིན་རླབས་བསྒོམ་བྱུང་གི་ཡོན་ཏན་རྒྱུད་དུ་འབྱོར་ཐུབ་པ་ཡིན། དེ་ཡང་ནང་པ་སངས་རྒྱས་པའི་ཆོས་ལུགས་— 3 —

ཐོའི མ་ཆོས་རྔོ ས་ལ་ཆེ བསྒོའི་ མ ཐོའི་ནི་བྱིན་རླབས་བསྒོམ་བྱུང་གི་ཡོན་ཏན་རྩལ་དུ་འདོན་པར་བྱེད་པའི་ཐབས་ཡང་དག་པར་སྟོན་པའི་གདམས་པ་རྨད་དུ་བྱུང་བ་ཞིག་ཡིན་ཞིང་། གདམས་པ་འདི་ལ་བརྟེན་ན་བྱིན་རླབས་བསྒོམ་བྱུང་གི་ཡོན་ཏན་རང་རང་གི་རྒྱུད་དུ་འབྱོར་ཐུབ་མོད། འོན་ཀྱང་དེ་ནི་ཚེ་གཅིག་ལུས་གཅིག་གིས་མངོན་དུ་བྱེད་ཐུབ་པ་ཞིག་མིན་པར་བཤད། དེ་ལྟར་བཤད་ན་ཡང་བྱིན་རླབས་བསྒོམ་བྱུང་གི་ཡོན་ཏན་དེ་ཉིད་ཚེ་གཅིག་ལུས་གཅིག་གིས་མངོན་དུ་བྱེད་ཐུབ་པ་ཡིན་མིན་དེ་ཡང་གཙོ་བོར་ཡོན་ཏན་དེ་མངོན་དུ་བྱེད་པའི་ཐབས་ཡང་དག་པར་སྟོན་པའི་གདམས་པ་ཞིག་ལ་རག་ལས་པ་ཡིན་ཞིང་། ནང་པ་སངས་རྒྱས་པའི་ཆོས་ལུགས་ཀྱི་གདམས་པ་ཡོད་ཚད་ཚེ་གཅིག་ལུས་གཅིག་ལ་རྫོགས་པའི་སངས་རྒྱས་ཀྱི་གོ་འཕང་སྟེ་བྱིན་རླབས་བསྒོམ་བྱུང་གི་ཡོན་ཏན་མངོན་དུ་བྱེད་ཐུབ་པའི་ཐབས་ཀྱི་གདམས་པ་ཞིག་མིན་པ་དང་། དེ་འདྲའི་གདམས་པ་ལ་མཇལ་ཐུབ་པཡིན་མིན་ཡང་གཙོ་བོར་རང་རང་གི་ལས་དང་བསོད་ནམས་ལ་གཞན་དྲིང་འཇོག་པ་ཡིན། འོ་ན་ཚེ་གཅིག་ལུས་གཅིག་གིས་རྫོགས་པའི་སངས་རྒྱས་ཀྱི་གོ་འཕང་སྟེ་བྱིན་རླབས་བསྒོམ་བྱུང་གི་ཡོན་ཏན་མངོན་དུ་བྱེད་པའི་གདམས་པ་ཡོད་དམ་ཞེ་ན། དེ་འདྲའི་གདམས་པ་མཆོག་ཡོད་དེ། ཨ་ཏི་རྫོགས་པ་ཆེན་པོ་བྱ་བ་འདི་ཡིན་པའི་ཕྱིར། དེ་ཡང་ཡིན་ཏེ། (རྫོགས་པ་ཆེན་པོ་ཨ་ཏི་ཟབ་དོན་གྱི་ཁྲིད་དམིགས་ཟིན་བྲིས་ཀུན་བཟང་དགོངས་རྒྱན་〉ལས། འདིར་ནི་དབུས་གཏེར་ཟུག་པ་རྩ་བ་ལྟ་བུའི་ཆོས་སྡེར་གཏོགས་པ་ཐེག་པ་ཐམས་ཅད་ཀྱི་སྙིང་པོ།བསྟན་པ་ཐམས་ཅད་ཀྱི་རྩ་བ། གྲུབ་མཐའ་ཐམས་ཅད་ཀྱི་ཡང་རྩེ། རྒྱུད་ཐམས་ཅད་ཀྱི་རྒྱལ་པོ། ལུང་ཐམས་ཅད་ཀྱི་གལ་མདོ། མན་ངག་ཐམས་ཅད་ཀྱི་ཡང་སྙིང་ངམ་ཟབ་ཆ། ཐེག་པ་ཐམས་ཅད་ཀྱི་འཕྲོ་བའི་གཞིའམ་བཅུད་བསྡུས་པའི་སྙིང་པོ་ལྟ་བུར་གྱུར་པས་ན། དུས་གསུམ་གྱི་བདེ་བར་གཤེགས་པ་— 4 —

༷༔ཡི11 ཕར ཿནི །བཐམས་ཅད་ཀྱི་དགོངས་པ་དང་རོ་གཅིག་ཏུ་གྱུར་པ། རྫོགས་པ་ཆེན་པོ་མན་ངག་སྡེའི་ཡང་རྩེ། ཚེ་གཅིག་ལུས་གཅིག་གིས་སྐུ་བཞི་ཡེ་ཤེས་ལྔའི་བདག་ཉིད་མི་སློབ་པའི་ཟུང་འཇུག་ཆེན་པོ་ཁྱབ་བདག་གདོད་མའི་མགོན་པོ་བཅོམ་ལྡན་འདསདཔལ་ཀུན་ཏུ་བཟང་པོའི་གོ་འཕང་རིན་པོ་ཆེ་མངོན་དུ་བྱེད་པའི་མྱུར་ལམ་ཁྱད་པར་ཅན་དུ་གྱུར་པ་ཨ་ཏི་ཟབ་དོན་སྙིང་པོའི་གདམས་པ་ཟབ་མོ་འདི་ཉིད་ཀྱི་སྒོ་ནས་སྐལ་བ་དང་ལྡན་པའི་སློབ་མ་རྣམས་རྫོགས་པའི་སངས་རྒྱས་ཀྱི་ས་ལ་བདེ་མྱུར་གྱི་སྒོ་ནས་འཁྲིད་པར་བྱེད་པའི་རིམ་པ་ཟབ་མོ་དེ་ཉིད་འཆད་པའི་སྐབས་སུ་བབ་པ་ཡིན་ཞེས་གསུངས་པའི་ཕྱིར། ཨ་ཏི་རྫོགས་པ་ཆེན་པོ་ཞེས་པ་འདི་ནི་ཚེ་གཅིག་ལུས་གཅིག་གིས་བྱིན་རླབས་བསྒོམ་བྱུང་གི་ཡོན་ཏན་མངོན་དུ་བྱེད་པའི་གདམས་པ་དང་སྐལ་བ་ལྡན་པའི་མི་རྣམས་རྫོགས་པའི་སངས་རྒྱས་ཀྱི་ས་ལ་འཁྲིད་པའི་མྱུར་ལམ་མམ་ཉེ་ལམ་ཁྱད་པར་ཅན་ཞིག་ཡིན་པ་མངོན་པར་མཚོན་འདུག་ཅིང་། བདག་གིས་ད་ལྟའི་དུས་ཀྱི་མི་རྣམས་འཇིག་རྟེན་ཆོས་བརྒྱད་ལ་སྲེད་ཅིང་ཞེན་པའི་མེ་ལྕེ་འབར་བའི་སྟོབས་ཀྱིས་རང་གཞན་གཉིས་ཀ་དུས་གཅིག་ལ་བསྲེག་པའི་སྡུག་བསྔལ་མྱོང་བཞིན་ཡོད་པ་མཐོང་ཞིང་།ནམ་ཡིན་ཡང་རང་རང་གི་ལུས་སེམས་ངལ་གསོ་ཐོབ་པའི་ཐབས་ཅི་ཡང་མ་རྙེད་པར་ཐོག་མར་སེམས་འཁྲུགས་པ་དང་། སེམས་འཁྲུག་པ་ལ་བརྟེན་ནས་ལུས་ཀྱི་འབྱུང་བའི་ཁམས་རྣམས་འཁྲུགས་པ་དང་། ལུས་ཀྱི་འབྱུང་ཁམས་འཁྲུག་པར་བརྟེན་ནས་ནད་རྣམ་པ་སྣ་ཚོགས་ཤིག་བསྐྱེད་དེ་སྡུག་བསྔལ་མྱོང་བཞིན་ཡོད།དེ་རྣམས་ལ་ཕན་གདགས་པའི་སླད་དུ་ཊྭཱཾརྫོགས་པ་ཆེན་པོའི་ཟིན་བྲིས་མཐོང་གྲོལབྱིན་རླབས་འབར་བའི་འོད་གསལ་〉ཞེས་བྱ་བ་འདི་བྲིས་ཏེ་ཀུན་གྱི་ལུས་སེམས་ལ་ངལ་གསོ་ཐོབ་པའི་སྐྱེས་སུ་ཕུལ་བ་དང་། ཁྱེད་ཚོས་〈རྫོགས་པ་ཆེན་པོའི་ཟིན་བྲིས་མཐོང་གྲོལ་བྱིན་རླབས་འབར་བའི་འོད་གསལ་〉ལས་བཤད་པ་— 5 —

ཝཾ མ་ཆོས་རྫོགས་ལ་ཆེ ཡོའི་རྣམ ཞགཝཾལྟར། ཐོག་མར་བླ་མ་བསྙེན་པ་དང་། བར་དུ་ཐོས་བསམ་བསྒོམ་གསུམ་བྱས་ན། མཐར་རང་ཉིད་ཀྱིས་ཚེ་འདིར་རྫོགས་པའི་སངས་རྒྱས་ཀྱི་གོ་འཕང་མངོན་དུཁྱེད་ཐུབ་པ་ཡིན། དེའི་ཕྱིར་རྫོགས་པ་ཆེན་པོའི་ཆོས་འདི་ནི་གསེར་གྱི་རི་རབ་དང་། དགོས་འདོད་འཇོ་བའི་ནོར་བུ། རྨོངས་མུན་སེལ་བའི་ཉི་འོད་ལྟ་བུ་ཞིག་ཡིན་ཞིང་། ཉིན་རྒྱུན་གཞུང་འདིར་ལྟ་བ་དང་། ཀློག་པ་དང་། ཉན་པ་དང་། འཛིན་པ་དང་། བསམ་པ་དང་། བསྒོམ་པ་སོགས་བྱས་ན། མཐར་སྐལ་བ་ལྡན་པའི་མི་རྣམས་སྨིན་ཅིང་གྲོལ་བ་སྟེ་བྱིན་རླབས་བསྒོམ་བྱུང་གི་ཡོན་ཏན་རྒྱུད་དུ་འབྱོར་ཐུབ་པ་སྤྱི་དང་ཁྱད་པར་དུ་སེམས་ལས་ཆེ་བའི་མི་རྣམས་ལ་ཡིད་ཀྱི་ངལ་གསོ་སྟེར་བ། ཅི་འདོད་པ་ཐམས་ཅད་ཡིད་བཞིན་དུ་འགྲུབ་པ་ལ་སོགས་པའི་ཕན་ཡོན་དཔག་ཏུ་མེད་པ་ཞིག་མཆིས་པའོ། ། དེ་ཡང་དམ་ཆོས་རྫོགས་པ་ཆེན་པོར་ཐོས་བསམ་སྒོམ་གསུམ་བྱེད་པའི་དམིགས་ཡུལ་ནི་རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱེད་རྒྱུ་དེ་ཡིན་ཞིང་། རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱེད་པའི་དམིགས་ཡུལ་ནི་མར་གྱུར་སེམས་ཅན་ཐམས་ཅད་ལ་ཕན་འདོགས་པའམ་གཞན་དོན་བསྒྲུབ་རྒྱུ་དེ་ཡིན་ལ། རང་ཉིད་ཀྱིས་རྫོགས་པའི་སངས་རྒྱས་ཀྱི་གོ་འཕང་མངོན་དུ་མ་བྱས་ན་མར་གྱུར་སེམས་ཅན་ཐམས་ཅད་ཀྱི་དོན་བྱེད་པའི་མཐུ་དང་ནུས་པ་མེད་པ་ཡིན། དེའི་ཕྱིར་གྲུབ་ཐོབ་སྔ་མ་རྣམས་ཀྱིས་མར་གྱུར་སེམས་ཅན་ཐམས་ཅད་ལ་ཕན་འདོགས་པའམ་གཞན་ལ་ཕན་པའི་དོན་བྱེད་པའི་ཆེད་དུ་དཀའ་བ་ཤི་ལ་ཁད་པ་མང་པོ་སྤྱད་ནས་དམ་ཆོས་རྫོགས་པ་ཆེན་པོར་ཐོས་བསམ་སྒོམ་གསུམ་བྱས་ཏེ་རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱེད་པའི་ལས་ལ་བརྩོན་པ་ཆུ་བོའི་རྒྱུན་བཞིན་བསྟེན་པ་ན། མཐར་རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱས་ནས་ངོ་མཚར་བའི་རྫུ་འཕྲུལ་སྟོན་པ་དང་། གནམ་ལ་འཕུར་བ། ས་འོག་— 6 —

༠རྙན11 ཕར ཿནི །སྤྲུཏུ་འཛལ་བ། གཞན་སེམས་ཤེས་པ། མ་འོངས་མངོན་མཁྱེན་ལྡན་པ་སོགས་མི་༄ལས་མཆོག་ཏུ་གྱུར་པ་ཞིག་ཏུ་འགྱུར་སྲིད་པ་དང་། དེ་འདྲའི་མཐུ་ནུས་རྫུ་་འཕྲུལ་ལྡན་པ་ཞིག་ཏུ་གྱུར་ན། ད་གཟོད་མར་གྱུར་སེམས་ཅན་ཐམས་ཅད་ལ་ཕན་པའི་དོན་ཆེན་པོ་སྒྲུབ་ཐུབ་པ་ཡིན། དཔེར་ན་བོད་ཀྱི་མི་ལ་རས་པ་དང་།ཐང་སྟོང་རྒྱལ་པོ། ཀློང་ཆེན་རབ་འབྱམས་པ། ཞབས་དཀར་ཚོགས་དྲུག་རང་གྲོལ། ཤར་སྐལ་ལྡན་རྒྱ་མཚོ། བདུད་འཇོམས་རིན་པོ་ཆེ། མཁྱེན་བརྩེ་རིན་པོ་ཆེ་སོགས་མཁས་གྲུབ་ཚད་ལྡན་མང་པོ་བྱུང་བ་ལྟ་བུ་ཡིན་ཞིང་། དེ་དག་གིས་སངས་རྒྱས་ཀྱི་བཀའ་དང་དེའི་དགོངས་འགྲེལ་དག་ལ་ཐོས་བསམ་མཛད་པ་དང་། རང་རང་གི་བླ་མ་མཚན་ཉིད་དང་ལྡན་པའི་ཞལ་ནས་གསུངས་པའི་གདམས་པ་ལྟར་སྒྲུབ་པ་སྙིང་པོར་མཛད་ནས་གྲུབ་པའི་གོ་འཕང་མཐོན་པོར་གཤེགས་ཏེ་བྱ་ལྟར་དགུང་ལ་འཕུར་བའི་གྲུབ་རྟགས་བསྟན་མྱོང་བ་དང་། དེ་རྣམས་ནི་དངོས་མེད་སྒྲོ་བཏགས་ཀྱི་གཏམ་ཞིག་མིན་པར་ལོ་རྒྱུས་ཐོག་དངོས་སུ་བྱུང་བའི་གནས་ཚུལ་བདེན་པ་བསླུ་བ་མེད་པ་ཞིག་ཡིན། ལས་བསོད་ཆེ་བའི་མི་ཞིག་ཡིན་ན་དམ་ཆོས་རྫོགས་པ་ཆེན་པོའི་ཆོས་ལ་འཕྲད་སྲིད་ཅིང་། དམ་ཆོས་རྫོགས་པ་ཆེན་པོའི་ཆོས་ལ་འཕྲད་མ་ཐག ང་ལ་རྒྱུ་འབྱོར་ཕུན་སུམ་ཚོགས་པ་ཞིག་ཐོབ་པར་ཤོག་ཅེས་ཐེག་དམན་གྱི་རང་དོན་ཉི་ཚེ་བའི་ལྟ་བ་ཙམ་གཅེས་སུ་འཛིན་པ་ལས་བརྒལ་ནས་ཐེག་ཆེན་གྱི་སེམས་བསྐྱེད་པ་སྟེ། མར་གྱུར་སེམས་ཅན་ཐམས་ཅད་ལ་ཕན་པའི་དོན་བྱེད་པའི་ཆེད་དུ་ཉེ་རིང་ཆགས་སྡང་དང་།རང་དོན་འབའ་ཞིག་དོན་དུ་གཉེར་བའི་བསམ་པ། སེམས་ཅན་ལ་གནོད་ཅིང་འཚེ་བའི་བསམ་སྦྱོར་སོགས་མིག་གི་རྡུལ་བཞིན་སྤངས་ཏེ་རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱེད་པའི་ལས་ལ་བརྩོན་པར་བྱའོ་ཞེས་དམ་བཅའ་བཀོད་ནས་དམ་ཆོས་རྫོགས་པ་ཆེན་པོའི་གཞུང་གི་གདམས་པ་ནྡྲག7་ལ་ཤཾས་

ཛའི མཞེསས་རྔོ ས་ལ་ཆེ །སྡོའི་ མ ཛའིབསམ་སྒོམ་གསུམ་ཆག་མེད་རྒྱུན་ཆགས་སུ་བྱས་ན། མཐར་རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱེད་པའི་དུས་ཤིག་ཡོད་སྲིད་པ་དགོངས་འཇགས་ཞུའོ། ། མར་གྱུར་སེམས་ཅན་ཐམས་ཅད་ལ་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག མར་གྱུར་སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག མར་གྱུར་སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་ལ་རེག་པར་གྱུར་ཅིག མར་གྱུར་སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་བའི་བཏང་སྙོམས་ལ་གནས་པར་གྱུར་ཅིག་གུ། །རྩོམ་པ་པོས།༢༷༠༦ལོའི་ཟླ་༤ཚེས་༡༦ཉིན་པེ་ཅིན་ནས།

དཀར་ཆགམཆོད་བརྗོད། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (1)ལེའུ་དང་པོ། དམ་ཆོསསྩོགས་པ་ཆེན་པོའི་བྱུང་བ་ཆེ་ལོང་ཙམ་བརྗོད་པ། ་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (1)ས་བཅད་དང་པོ། རྒྱལ་བ་དགོངས་བརྒྱུད།་་་་་་་་་་་་་་་་་་་་་་་་ (4)ས་བཅད་གཉིས་པ། རིག་འཛིན་བརྡ་བརྒྱུད།་་་་་་་་་་་་་་་་་་་་་་་་ (7)ས་བཅད་གསུམ་པ། གང་ཟག་སྙན་བརྒྱུད། ་་་་་་་་་་་་་་་་་་་་་་་་ (11)ལེའུ་གཉིས་པ། རྫོགས་ཆེན་གྱི་མཚན་དོན།་་་་་་་་་་་་་་་་་་་་་་་་ (18)ལེའུ་གསུམ་པ། རྫོགས་ཆེན་གྱི་ཕན་ཡོན། ་་་་་་་་་་་་་་་་་་་་་་་་་ (21)ལེའུ་བཞི་པ། གདམས་ངག་གི་ཁྲིད་ཚུལ།་་་་་་་་་་་་་་་་་་་་་་་་ (28)ས་བཅད་དང་པོ། བླ་མའི་མཚན་ཉིད།་་་་་་་་་་་་་་་་་་་་་་་་་་་ (28)ས་བཅད་གཉིས་པ། སློབ་མའི་མཚན་ཉིད།་་་་་་་་་་་་་་་་་་་་་་་་ (42)ས་བཅད་གསུམ་པ། གནས་ཀྱི་མཚན་ཉིད། ་་་་་་་་་་་་་་་་་་་་་་་་ (53)ས་བཅད་བཞི་པ། དུས་ཀྱི་མཚན་ཉིད།་་་་་་་་་་་་་་་་་་་་་་་་་་་ (54)ས་བཅད་ལྔ་པ། ཡོ་བྱད་ཀྱི་མཚན་ཉིད། ་་་་་་་་་་་་་་་་་་་་་་་་ (55)ས་བཅད་དྲུག་པ། གྲོགས་ཀྱི་མཚན་ཉིད། ་་་་་་་་་་་་་་་་་་་་་་་་ (56)ལེའུ་ལྔ་པ། ཐུན་མོང་ཕྱིའི་རྫོན་འགྲོ། ་་་་་་་་་་་་་་་་་་་་་་་་་་་་་་ (58)ས་བཅད་དང་པོ། ཐོ་རངས་ལྡང་བའི་རྣལ་འབྱོར། ་་་་་་་་་་་་་་་ (58)1

ས་བཅད་གཉིས་པ། བློ་སྦྱོང་བའི་རིམ་པ། ་་་་་་་་་་་་་་་་་་་་་་་་ (91)དང་པོ། དལ་འབྱོར་རྙེད་དཀའ་བ་བསམ་པ ་་་་་་་་་་་་་་་ (92)གཉིས་པ། འཆི་བ་མི་རྟག་པ་བསམ་པ ་་་་་་་་་་་་་་་་་་་་་ (112)གསུམ་པ། ལས་རྒྱུ་འབྲས་བསམ་པ ་་་་་་་་་་་་་་་་་་་་་་་་ (126)—བཞི་པ། འཁོར་བའི་ཉེས་དམིགས་བསམ་པ། ་་་་་་་་་་་་ (149)ལྔ་པ། ཐེག་པ་སྤྱིའི་རྨང་རྡོ་སྐྱབས་འགྲོ། ་་་་་་་་་་་་་་་་་་ (199)དྲུག་པ། ཐེག་ཆེན་རྩ་བ་སེམས་བསྐྱེད་པ། ་་་་་་་་་་་་་་་་་་ (218)བདུན་པ། རྡོ་རྗེ་སེམས་དཔའི་སྒོམ་བཟླས། ་་་་་་་་་་་་་་་་་་ (237)བརྒྱད་པ། ཚོགས་གཉིས་རྫོགས་ཐབས་མཎྜལ། ་་་་་་་་་་་་་་་ (258)དགུ་པ། བྱིན་རླབས་མྱུར་འཇུག་བླ་མའི་རྣལ་འབྱོར། (273)བཅུ་པ། དབང་བླང་པ། ་་་་་་་་་་་་་་་་་་་་་་་་་་་་་་་་་་་་ (314)ལེའུ་དྲུག་པ། སྤྱོར་དྲུག་སྟན་ཐོག་གཅིག་ཏུ་ཉམས་སུ་ལེན་ཚུལ། ་་་་་་་་་་་་་་་་་་་་་་་་་་་་་་་་་་་་ (324)ལེའུ་བདུན་པ། ཐུན་མིན་ནང་གི་སྔོན་འགྲོ། ་་་་་་་་་་་་་་་་་་་་་ (334)ས་བཅད་དང་པོ། རྣལ་འབྱོར་བསྐྱེད་པའི་རིམ་པ། ་་་་་་་་་་་་ (334)དང་པོ། སྐུ་བསྐྱེད་རིམ་ཕྱག་རྒྱའི་སྐོར། ་་་་་་་་་་་་་་་་་་ (334)གཉིས་པ། གསུང་བཟླས་པ་སྔགས་ཀྱི་སྐོར། ་་་་་་་་་་་་་་་ (343)གསུམ་པ། ཐུགས་འོད་གསལ་ཆོས་ཉིད་ཀྱི་རྣལ་འབྱོར་སྐོར།་་་་་་་་་་་་་་་་་་་་་་་་་་་་་་་་་་་་་་་་་་་་་ (347)ས་བཅད་གཉིས་པ། མན་ངག་རྫོགས་པའི་རིམ་པ། ་་་་་་་་་་་་ (349)དངཔོ། ལྟ་བའི་མཐར་ཐུག་ཁྲེགས་ཆོད། ་་་་་་་་་་་་་་་་་་ (349)2

གཅིག འཁོར་འདས་རུ་ཤན་དབྱེ་བ། ་་་་་་་་་་་་་་་་་་་་་་་་ (349)གཉིས། སྔོན་འགྲོ་དངོས་ཀྱི་སྐོར། ་་་་་་་་་་་་་་་་་་་་་་་་་་་་་་ (359)གསུམ། ཁྲེགས་ཆོད་ཀྱི་ཉམས་ལེན། ་་་་་་་་་་་་་་་་་་་་་་་་་་་ (380)༡ ཅོག་བཞག་གསུམ་གྱི་གཞི་བཅའ་བ ་་་་་་་་་་་་་་་་་་་་་ (380)༢ གང་ཤར་རིག་པ་རྗེན་པར་བཞག་པ། ་་་་་་་་་་་་་་་་་་ (388)༢ གནས་འགྱུ་ངོ་བོ་དབྱེར་མེད་དུ་སྟོན་པ།་་་་་་་་་་་་་་་་་་ (389)༤ ཅིར་སྣང་རང་གྲོལ་གྱི་རྐྱེན་དང་བསྲེ་བ།་་་་་་་་་་་་་་་་་་ (389)༥ གནས་ལུགས་གཏན་ལ་དབབ་པ།་་་་་་་་་་་་་་་་་་་་་་་་ (390)༦ རིག་པ་ངོ་སྤྲོད་པ། ་་་་་་་་་་་་་་་་་་་་་་་་་་་་་་་་་་་་་་་ (390)(༡)གནས་ལུགས་ལྟ་ཐོག་ནས་ངོ་སྤྲོད་པ། ་ (393)(༢)ཉམས་མྱོང་བསྒོམ་ཐོག་ནས་ངོ་སྤྲོད་པ།་་་་་་་་་་་་ (399)༧ ཟག་མེད་ཀྱི་ཡེ་ཤེས་མངོན་སུམ་རང་ཐོག་ཏུ་དབབ་པ། ་་་་་་་་་་་་་་་་་་་་་་་་་་་་་་་་་་་་་་་་་་་་་་(412)ས་བཅད་གསུམ་པ། སྒོམ་པའི་སྙིང་པོ་ལྷུན་གྲུབ་ཐོད་རྒལ་གྱི་གནས་ལུགས།་་་་་་་་་་་་་་་་་་་་་་་་་་་་་་ (419)དང་པོ། འོད་གསལ་ཡེ་ཤེས་གང་ལ་བཞུགས་པའི་གནས།་་་་་་་་་་་་་་་་་་་་་་་་་་་་་་་་་་་་་་་་་་་་་ (422)གཉིས་པ།འོད་གསལ་ཡེ་ཤེས་གང་ལ་འཆར་བའི་ལམ། (422)གསུམ་པ།འོད་གསལ་ཡེ་ཤེས་ཇི་ལྟར་འཆར་བའི་ཚུལ། (422)བཞིཔ། ལམ་ཇི་ལྟར་བསྒོམ་པའི་ཚུལ།་་་་་་་་་་་་་་་་་་་་་ (423)ལེའུ་བརྒྱད་པ། བར་དོའི་སྐོར།་་་་་་་་་་་་་་་་་་་་་་་་་་་་་་་་་་་་ (445)3

ལེའུ་དགུ་པ། འཕོ་བའི་སྐོར།་་་་་་་་་་་་་་་་་་་་་་་་་་་་་་་་་་་་་་་ (505)ལེའུ་བཅུ་པ། རྫོགས་པ་ཆེན་པོའི་གཞི་ལམ་འབྲས་གསུམ་གྱི་སྐོར།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (526)ས་བཅད་དང་པོ། གཞི་ལྟ་བས་གཏན་ལ་དབབ་ཚུལ། (527)ས་བཅད་གཉིས་པ། ལམ་བསྒོམ་པས་ཉམས་སུ་ལེན་པའི་ཚུལ། ་་་་་་་་་་་་་་་་་་་་་་་་་་་་་་་་་་་་ (592)ས་བཅད་གསུམ་པ། དེ་གཉིས་ཀྱི་གྲོགས་སྤྱོད་པ་བསྟན་པ ་་་་་་་་་་་་་་་་་་་་་་་་་་་་་་་་་་་་་་་ (596)ས་བཅད་བཞི་པ། མཐར་ཐུག་འབྲས་བུ་གཏན་གྲོལ་གྱི་ས་ལ་ཕྱིན་ཚུལ།་་་་་་་་་་་་་་་་་་་་་་་་་་་་་་ (600)ཡིད་བཞིན་མཛོད་ཀྱི་དོན་ཁྲིད་ཟབ་དོན་རྡོ་རྗེའི་སྙིང་པོ། ་་་་་་་་་་་་་་་་་་་་་་་་་་་ (609)4

མཆོད་བརྗོད།༄༧། །ཨོཾ་བདེ་ལེགས་སུ་གྱུར་ཅིག །གདོད་མའི་མགོན་པོ་དགའ་རབ་རྡོ་རྗེ་དང་། །པད་མ་འབྱུང་གནས་ཡེ་ཤེས་མཁའ་འགྲོ་སོགས། །རྫོགས་ཆེན་བརྒྱུད་པའི་བླ་མ་རྣམས་ཀྱི་ཞབས། །སྒོ་གསུམ་རྣམ་པར་གུས་པས་ཕྱག་འཚལ་ལོ ་ངོ་བོ་རྣམ་དག་ཆོས་སྐུའི་མཁའ་དབྱིངས་ལས། །རང་བཞིན་འོད་གསལ་ལྷུན་གྲུབ་ལོངས་སྤྱོད་རྫོགས། ། ་་ཐུགས་རྗེ་ཀུན་ཁྱབ་སྤྲུལ་སྐུའི་འགྲོ་དོན་མཛད། །དྲིན་ཅན་རྩ་བའི་བླ་མའི་ཞབས་ལ་འདུད། །མཐུ་སྟོབས་མི་ཟད་གནམ་ལྕགས་རྡོ་རྗེ་ཡིས། །དགྲ་བགེགས་བྲག་རི་ཕྱེ་མར་འཐག་པའི་སྒྲས། །གནམ་ས་བླ་འོག་བརྗེ་བ་ལྟར་གཡོ་བའི། །བཀའ་སྲུང་དམ་ཅན་རྒྱ་མཚོས་ལས་ཀུན་བསྒྲུབས།་ །དྲིན་ཅན་རྩ་བའི་བླ་མའི་ཞལ་དཀྱིལ་ལས། །རྫོགས་ཆེན་དཀའ་གནད་ཅིག་ཅར་བཀྲོལ་བ་ཡི། །1 ་

མཅས་རྔོ ས་ལ་ཆེ ཡོའི་ མལེགས་བཤད་དྲི་ཟའི་རྒྱུད་དུ་ཁུགས་པའི་གླུ། །ཁོ་བོའི་རྣ་བར་རྒྱུ་བའི་ཟློས་གར་སྒྱུར། །རིམ་བཞིན་རྫོགས་པ་ཆེན་པོའི་གནས་ལུགས་གཟུགས། །ཁོ་བོའི་རྣམ་དཔྱོད་མེ་ལོང་ངོས་ཤར་བའི། །ཡོན་ཏན་གཟི་འོད་འབར་བའི་ངང་ཚུལ་ལ། །ཆུ་སྐྱེས་ཚོགས་ཀྱང་དགའ་བས་འཛུམ་པ་འདྲ། །སྨྲ་མཁས་ངག་གི་འདོད་འཇོ་དབང་གི་རྒྱལ། །ལེགས་བཤད་འདོད་དགུ་འབད་མེད་སྩོལ་བའི་དཔྱིད། །མཁྱེན་དཔྱོད་བདེ་ལེགས་ཀུན་གྱི་ཟ་མ་ཏོག །ཀུན་མཁྱེན་བླ་མའི་བཀའ་དྲིན་ཇི་ལྟར་འཇལ། །ས་གསུམ་གནས་སུ་ལན་བརྒྱར་བཙལ་ན་ཡང་། །རླབས་ཕྲེང་མཁའ་ལ་འཕྱུར་བའི་ཆུ་གཏེར་ཀློང་། །རྒྱ་ཁབ་འཚོལ་བ་ཇི་བཞིན་རྙེད་དཀའ་བ། །མན་ངག་ཡོངས་སུ་འདུས་པའི་རྫོགས་ཆེན་ཡིན། །བླ་མའི་དྲིན་ལས་རྫོགས་ཆེན་ཁྲིད་ཐོབ་ཅིང་ །ཐོས་བསམ་ཡོན་ཏན་དུད་པའི་འཕྲུལ་སྣང་གིས། །འཆད་པའི་རྔ་བརྡུངས་རྩོད་དུས་ལུས་ཕྲ་མ། །སྐྲག་སྟེ་རྫོགས་ལྡན་གོས་ཀྱི་རྫུ་ལ་བརྟེན། །2 ་

མཆོ ལིབཀའ་དང་བསྟན་བཅོས་སྙིང་པོ་ཀུན་འདུས་པ། །ཆེ་བ་བཞི་ལྡན་རྫོགས་པ་ཆེན་པོ་ཞེས། །ཐར་འདོད་རྣམས་ཀྱི་འཇུག་ངོགས་ཐུན་མོང་ལམ །བླ་མའི་གསུང་བཞིན་ཡི་གེའི་རི་མོར་བཀོད། །རྒྱལ་བས་རྒྱལ་བ་ལ་ནི་དགོངས་པར་བརྒྱུད། །སེམས་དཔས་སེམས་དཔའ་རྣམས་ལ་བརྡ་ཡིས་བསྟན། །རིག་འཛིན་རིག་འཛིན་རྣམས་ལ་ཚིག་གིས་གསུངས། །ཆོས་འདི་བདག་འདྲས་བརྗོད་པར་ག་ལ་རིགས། །དེ་ལྟ་ན་ཡང་མྱོང་ཁྲིད་དད་ལྡན་རྣམས། །སྨིན་ཞིང་གྲོལ་བར་ངེས་ཞེས་སྨྲ་ན་ཡང་། །ཚིག་དོན་དཔྱོད་པའི་མཐུ་བྲལ་རྨོངས་འཐོམས་ཀྱིས། །རྩ་བ་དོར་ནས་ཡལ་ག་འཛིན་པ་མཐོང་ །དེ་ཕྱིར་བདེ་བའི་གྲིབ་བསིལ་ལ་གནས་ཀྱང་། །གཞན་རྣམས་དམན་པའི་ལམ་དུ་གོལ་དོགས་པས། །བརྒྱ་ཕྲག་དཀའ་བ་སྤྱད་དེ་རྫོགས་ཆེན་གཞུང་། །བརྗོད་པའི་མེ་ཏོག་ནམ་མཁར་ཁྱབ་པར་ཐོར། །རྫོགས་ཆེན་ཟབ་དོན་སྙན་འགྱུར་འབུམ་འཁྱིལ་བར། །་ 3 ་

མཅས་རྔོ ས་ལཆེ རྩྭགི་ མ ་ཚིག་དོན་རྒྱུད་མངས་གླུ་རུ་སྙན་འཁྲོལ་བའི། །གྲངས་མེད་རིག་པའི་ཟློས་གར་རྩེན་བཞིན་དུ། །དོན་གཉེར་ཅན་རྣམས་སྒྲ་འཛིན་དཔྱིད་དུ་རྒྱུ། །ཞེས་ཚིགས་སུ་བཅད་པའི་མུ་ཏིག་དྲི་མ་བྲལ་བ་བསྟར་ལ་བརྒྱུས་པའི་འོད་སྣང་ཕྱོགས་བཞིར་འཕྲོ་བས་སྔུན་ལེགས་པར་བསུས་ཏེ་འོ་སྐོལ་རྣམས་ཀྱི་སྟོན་པ་རྒྱལ་བ་ཐབས་མཁས་ལ་ཐུགས་རྗེ་ཆེན་པོ་དང་ལྡན་པ་རྣམས་ཀྱིས་གདུལ་བྱ་སེམས་་ཅན་གྲངས་མེད་པ་ཞིག་གི་བསམ་པ་དང་། དབང་པོ་དང་། ཁམས་དང་།མོས་པའི་ཁྱད་པར་དང་རྗེས་སུ་མཐུན་པའི་ཞི་བ་ཆོས་ཀྱི་བདུད་རྩི་བསམ་གྱིས་མི་ཁྱབ་པ་ཞིག་བཀའ་བསྩལ་བ་ཐམས་ཅད་བསྡུ་ན་ཐེག་པ་རིམ་དགུར་འདུ་ཞིང་། རྒྱུ་ལ་ལམ་དུ་བྱེད་པ་རྒྱུ་མཚན་ཉིད་ཀྱི་ཐེག་པ་དང་། འབྲས་བུ་ལ་ལམ་དུ་བྱེད་པ་འབྲས་བུ་གསང་སྔགས་ཀྱི་ཐེག་པ་གཉིས་སུ་ཡོད་པ་ལས་ཕྱི་མ་ལའང་གངས་ཅན་བོད་ཀྱི་ལྗོངས་འདིར་གསང་སྔགས་གསར་རྙིང་ཞེས་པའི་ལུགས་སྲོལ་གཉིས་སུ་གྲགས་པ་ལས། སྤྱན་འདྲེན་པ་པོ་ཡོན་བདག་ཕྱག་བཞེས་ཀྱི་གཙུག་ལག་ཁང་། འཆད་པ་པོ་པཎ་ཆེན། སྒྱུར་བྱེད་ཀྱི་ལོ་ཙཱ་བ། ཞུ་རྟེན་གྱི་མེ་ཏོག བརྗོད་བྱ་ཆོས་ཀྱི་ཁྱད་པར་ཏེ་ཆེ་བ་དྲུག་ལྡན་གྱི་ཆོས་ཀྱི་སྒོ་ནས་ཁྱད་དུ་འཕགས་པ་ནི་གསང་སྔགས་རྡོ་རྗེ་ཐེག་པ་རྙིང་མ་ཞེས་བྱ་བ་འདི་ཡིན། འདི་ལ་མ་རྨོངས་པའི་ཁྱད་པར་དང་། ཐབས་མང་ཁྱད་པར་དང་། དཀའ་བ་མེད་པའི་ཁྱད་པར་དང་། དབང་པོ་རྣོན་པོའི་ལམ་ཡིན་པའི་ཁྱད་པར་བཅས་བཞི་ཡོད་པར་བཤད་ཅིང་། ཁྱད་ཆོས་དེ་ལྡན་གྱི་གསང་སྔགས་རྙིང་མ་ལའང་རིང་བརྒྱུད་བཀའ་མ། ཉེ་བརྒྱུད་གཏེར་མ། ཟབ་མོ་དག་སྣང་གི་རིམ་པ་ཇི་སྙེད་ཅིག་མཆིས་པ་ལས། འདིར་ཟབ་མོ་གཏེར་གྱི་ཕྱོགས་སུ་གཏོགས་པ་དེའང་ཤར་གཏེར་སྨིན་པ་འབྲས་བུ་ལྟ་བུ། ལྷོ་གཏེར་འདྲིལ་བ་སྡོང་པོ་ལྟ་བུ། ནུབ་གཏེར་4 ་

མཆོ རིརྗོགསལ་བ་མར་མེ་ལྟ་བུ། བྱང་གཏེར་རྒྱས་པ་པད་མ་ལྟ་བུ། དབུས་གཏེར་ཟུག་པ་རྩ་བ་ལྟ་བུ་ཞེས་པའི་སྡེ་ཚན་ལྔ་ལས། འདིར་ནི་དབུས་གཏེར་ཟུག་པ་རྩ་བ་ལྟ་བུའི་ཆོས་སྡེར་གཏོགས་ཤིང་། དེ་ཡང་ཐེག་པ་ཐམས་ཅད་ཀྱི་སྙིང་པོ། བསྟན་པ་ཐམས་ཅད་ཀྱི་རྩ་བ། གྲུབ་མཐའ་ཐམས་ཅད་ཀྱི་ཡང་རྩེ། རྒྱུད་ཐམས་ཅད་ཀྱི་རྒྱལ་པོ། ལུང་ཐམས་ཅད་ཀྱི་གལ་མདོ། མན་ངག་ཐམས་ཅད་ཀྱི་ཡང་སྙིང་།ཐེག་པ་ཐམས་ཅད་ཀྱི་འཕྲོ་གཞི་སྟེ། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་དགོངས་པ་དང་རོ་གཅིག་ཏུ་གྱུར་པ། བཅོམ་ལྡན་འདས་དཔལ་ཀུན་ཏུ་བཟང་པོའི་གོ་འཕང་རིན་པོ་ཆེ་མངོན་དུ་བྱེད་པའི་མྱུར་ལམ་ཁྱད་པར་ཅན།ཚེགཅིག་ལུས་གཅིག་གིས་སྐུ་བཞི་ཡེ་ཤེས་ལྔ་མངོན་དུ་བྱེད་པའི་གདམས་ང་ག་ཟབ་མོ་རྫོགས་པ་ཆེན་པོ་ཞེས་བྱ་བའི་ཆོས་འདི། རྫ་དཔལ་སྤྲུལ་གྱི་གྲུབ་གནས་ཆོས་རྫོང་ལ་མགོའི་གྲུབ་ཆེན་ཨ་ཁུ་སྦྱིན་པ་ཞེས་མཚན་སྙན་གངས་རིའི་ལྗོངས་ལ་རིས་མེད་དུ་ཁྱབ་པའི་བླ་མ་རིན་པོ་ཆེའི་གསུང་རྣམས་སྒྲུབ་བྱེད་ཀྱི་ལུང་དུ་བྱས་ཤིང་། བླ་མས་ལག་ལེན་དུ་འཁྱེར་བའི་ཉམས་མྱོང་ཅི་རིགས་གསུངས་པ་རྣམས་གཞིར་བཞག་བྱས་པ་དང་། མཁས་གྲུབ་དམ་པ་རྣམས་ཀྱི་གསུང་གི་སྙིང་བཅུད་ཀྱིས་ཟུར་བརྒྱན་པ་བཅས་ཀྱི་ཐབས་ལ་བརྟེན་ནས་དོན་དྲིལ་ཞིང་གོ་སླ་བ། གོ་རིམ་གསལ་ཞིང་འཛིན་བདེ་བ་ཞིག་རང་མཉམ་སྐལ་བ་དང་ལྡན་པའི་དོན་གཉེར་ཅན་ཡོད་དོ་ཅོག་གི་སྒྲ་འཛིན་སིམ་པའི་དགའ་སྟོན་དུ་བརྗོད་པར་བྱའོ། ། ། །

ལེའུ་དང་པོ། དམ་ཆོས་དམ་ཆོས་རྫོགས་པ་ཆེན་པོའི་བྱུང་བ་ཆེ་ལོང་ཙམ་བརྗོད་པ།འཛམ་བུའི་གླིང་གི་ཆོས་དང་རིག་གནས་གང་དང་གང་ཞིག་ཡིན་ཡང་ཚང་མར་ཆུ་འགོ་གངས་དང་ཆོས་འགོ་སངས་རྒྱས་ཞེས་གྲགས་པ་ལྟར་རང་རང་ལ་ཁུངས་དང་། དར་ཁྱབ་བྱུང་བའི་རིམ་པ། གཅིག་ནས་གཅིག་ཏུ་བརྒྱུད་པ་ལ་སོགས་པའི་ལོ་རྒྱུས་ཐུན་མོང་མིན་པ་ཞིག་ཡོད་ཅིང་། དེ་བཞིན་དུ་དམ་ཆོས་རྫོགས་པ་ཆེན་པོ་ཞེས་བྱ་བར་ཡང་ཚུལ་ཇི་ལྟར་བྱུང་ཞིང་དར་རྒྱས་སུ་ཕྱིན་པའི་ལོ་རྒྱུས་བཤད་མི་ཤེས་གེ་སར་གྱི་སྒྲུང་ལྟ་བུ་ཞིག་ཡོད་པ་དང་། ལོ་རྒྱུས་དེ་ཉིད་རང་མཉམ་སྐལ་བ་དང་ལྡན་པ་རྣམས་ལ་གོ་སླ་བའི་ཚིག་གི་ཕྲེང་བའི་ལམ་ནས་སྒྲོ་འདོགས་སྐུར་འདེབས་ཀྱི་སྐྱོན་ཕྲ་མོ་ཙམ་གྱིས་ཀྱང་མ་རེག་པར་བརྗོད་དགོས་ཏེ། ཉི་ཟླ་ཁ་སྦྱོར་ལས། ལོ་རྒྱུས་དོན་གྱིས་མ་བཤད་ན། ། གསང་ཆེན་ངེས་པའི་བཀའ་འདི་ལ། ། ཡིད་མི་ཆེས་པའི་སྐྱོན་དུ་འགྱུར། ། ཅེས་གསུངས་པའི་ཕྱིར་རོ། །དེ་ཡང་འགྲོ་བ་ཡོངས་ཀྱི་སྔོན་ནས་མ་འདྲིས་པའི་མཛའ་བཤེས་ཆེན་པོ་མཉམ་མེད་སྟོན་པ་རྒྱལ་བ་ཤཱཀྱ་ཐུབ་པས་མཁའ་མཉམ་གྱི་འགྲོ་བ་ཡོངས་ལ་ཆོས་ཀྱི་སྒོ་མོ་མཐའ་ཡས་པ་ཞིག་ལེགས་པར་ཕྱེས་ཤིང་། སངས་རྒྱས་མཆོག་གི་ཞལ་ནས་ལེགས་པ་རྣམ་པར་དག་པའི་སྒོ་ནས་བསྩལ་བའི་བཀའ་རྣམས་ཚུར་ལམ་བཟང་འདིར་མ་འདུས་པ་ཡང་མེད་དེ། 〈ཀློང་གསལ་〉ལས། སྟོན་པ་ཐུགས་རྗེ་ཆེན་པོ་ཡིས། ། འདུལ་བྱེད་ཐེག་པ་མང་གསུངས་ཀྱང་། ། ཡང་གསང་རྫོགས་1

ཛའི མའ་ས་ཅས སཕབ་ཆེ འཐོའི་ མ མིའིཔ་ཆེན་པོར་འདུས། ། ཞེས་གསུངས་པ་དེས་མཉམ་མེད་སྟོན་པ་ཤཱཀྱ་ཐུབ་པའི་ཞལ་གྱིས་གསུངས་པའི་ཐེག་པ་ཐམས་ཅད་ཀྱང་དམ་ཆོས་རྫོགས་པ་ཆེན་པོའི་ལམ་བཟང་དུ་འདུས་པ་མངོན་པར་མཚོན་འདུག་པ་སྟེ། དགེ་སློང་ཀུན་དགའ་མའི་ཞལ་ནས། དཔེར་ན་ཆུ་བོ་ཆེན་པོ་ལ། ། ཆུཅིཕྲན་ཐམས་ཅད་འདུས་པ་ལྟར། ། ཐེག་པ་རིམ་དགུའི་བསྟན་པ་ཡང་། ། རྫོགས་པ་ཆེན་པོ་ཉིད་དུ་འདུས། ། ཞེས་ཀྱང་གསུངས་པའི་ཕྱིར་རོ། ། ཐེག་པ་ཐམས་ཅད་ཀྱི་དགོངས་དོན་མ་ལུས་པའི་བཅུད་ཀྱི་སྙིང་པོར་འདུས་པའི་དམ་ཆོས་རྫོགས་པ་ཆེན་པོའི་གདམས་པ་ཟབ་མོ་ཉམས་སུ་ལེན་པའི་གང་ཟག་རྣམས་ཡིད་ཆེས་པའི་སླད་དུ་ཐོག་མར་ཆོས་བརྒྱུད་ཀྱི་ལོ་རྒྱུས་མདོར་བསྡུས་ཤིག་བརྗོད་པར་འོས་སོ། །དེ་ཡང་ཊྭཱཾཀློང་གསལ་〉ལས། སྐལ་ལྡན་ངེས་ཤེས་བསྐྱེད་པའི་ཕྱིར། །བརྒྱུད་པའི་ལོ་རྒྱུས་བཤད་པར་བྱ། ། ཞེས་གསུངས་པ་ལྟར། དམ་ཆོས་རྫོགས་པ་ཆེན་པོའི་བྱུང་བ་རང་བློས་དཔག་ཚོད་ཙམ་ཞིག་བརྗོད་ན་ནི། བདག་ཅག་གི་སྟོན་པ་ཐམས་ཅད་མཁྱེན་པ་འདི་ཉིད་དོན་དམ་པར་བསྐལ་པ་དཔག་ཏུ་མེད་པའི་སྔོན་རོལ་ནས་སངས་རྒྱས་ནས་གང་ལ་གང་འདུལ་གྱི་ཆོས་ལེགས་པར་བསྟན་པ་ཡིན་ཏེ། མདོ་སྡེ་པད་མ་དཀར་པོ་ལས། བསྐལ་པ་བྱེ་སྟོང་བསམ་གྱིས་མི་ཁྱབ་པ། ། དེ་ཡི་གྲངས་ནི་སུས་ཀྱང་བཟུང་མེད་པར། །བྱང་ཆུབ་དམ་པ་འདི་ནི་ངས་རྙེད་དེ། ། ངས་ནི་རྟག་ཏུ་ཆོས་ཀྱང་རབ་འཆད་དོ། ། ཞེས་གསུངས་པའི་ཕྱིར། བདག་ཅག་གི་སྟོན་པ་སངས་རྒྱས་བཅོམ་ལྡན་འདས་ཐོག་མ་མེད་པ་ནས་སངས་རྒྱས་ཤིང་། སངས་རྒྱས་མ་ཐག་བདེ་མཆོག་གི་རྒྱུད་རྒྱས་པར་གསུངས་པ་དང་། སེམས་ཅན་བསོད་ནམས་ཀྱི་དབང་གིས་སྐབས་རེར་དར་ཞིང་སྐབས་རེར་ནུབ་པར་འགྱུར་བ་ཡིན། གཞན་ཡང་དཔལ་ཀུན་ཏུ་བཟང་པོ་སྔོན་ནས་སངས་རྒྱས་ཏེ་ཆོས་གསངས་པ་ཡིན་ཞེས་པ་དང་གོང་གསལ་གྱི་དེ་1རཱ།ཀྱི རི་་བྱི

འཇིབེ ངཕ མཅས་རྔོ ས་བ་ཆེ ཡོའི ངལིགཉིས་དོན་གཅིག་པ་ཡིན་པར་བཤད། དེ་ལ་མདོ་སྡེ་དང་སྐྱེས་རབས་རྣམས་ནས་བྱང་ཆུབ་ཏུ་སེམས་བསྐྱེད་ཅིང་བསྐལ་པ་གྲངས་མེད་གསུམ་དུ་ཚོགས་བསགས་ནས་སངས་རྒྱས་པར་གསུངས་པ་ནི་དོན་ལ་གདུལ་བྱ་སེམས་ཅན་རྣམས་དྲང་དོན་དུ་དེ་ལྟ་བུའི་ཚུལ་བསྟན་ནས་ཆོས་འཁོར་བསྐོར་བ་ཡིན་ཞིང་།མ་འོངས་པ་ན་ཡང་ད་ལྟ་བའི་མཛད་པ་ཡང་ཡང་སྟོན་པར་གསུངས་ཏེ། ཡབ་སྲས་མཇལ་བའི་མདོ་ལས། དཔའ་བོ་ཆེན་པོ་ཐབས་མཁས་ཆེ། ། སེམས་ཅན་ཡོངས་སུ་སྨིན་མཛད་ཕྱིར། ། བྱེ་བ་ཕྲག་བརྒྱར་རྒྱལ་བ་ཉིད། ། སངས་རྒྱས་ཉིད་དུ་བསྟན་གྱུར་ཀྱང་། ། ད་དུང་ཡང་ནི་འདྲེན་པ་ཁྱོད། ། སངས་རྒྱས་མང་པོར་སྟོན་པར་མཛད། ། ཅེས་གསུངས་པའི་ཕྱིར། སྟོན་པ་ཐུགས་རྗེ་ཅན་གྱིས་སེམས་ཅན་ལ་གང་འདུལ་གྱི་ཆོས་ཇི་ལྟར་བསྟན་པ་ཡིན་ཞེ་ན། ཐོག་མར་ཆོས་སྐུའི་དབྱིངས་ལས་མ་གཡོས་བཞིན་དུ་དཔལ་ཀུན་ཏུ་བཟང་པོའི་སྐུར་བཞེངས་ནས་བཀའ་རྫོགས་པ་ཆེན་པོའི་རྒྱུད་སྡེ་དང་ཡོ་ག་རྣམས་གསུངས་པ་ནི་ཆོས་སྐུའི་བསྟན་པ་ཡིན། ལོངས་སྐུ་རྣམ་པར་སྣང་མཛད་སོགས་སུ་བཞེངས་ནས་ཀྲྀ་ཡོག་སྡེ་གསུམ་གསུངས་པ་ནི་ལོངས་སྐུའི་བསྟན་པ་ཡིན། དེ་རྣམས་ནི་བསྐལ་པ་ཡང་ཡང་དར་ལ་ཡར་དར་བ་དང་། མི་ཡུལ་དུ་ནུབ་ཀྱང་ལྷ་དང་གནོད་སྦྱིན་དང་ཌཱཀྐིའི་ཡུལ་དུ་དར་ཞིང་། དེ་དག་གི་སྟོན་པ་ནི་གཅིག་ཏུ་སྤྲུལ་སྐུ་ཕྱག་ན་རྡོ་རྗེ་ཡིན་པས། མྱ་ངན་ལས་འདའ་བ་ཡང་མེད་ལ། བཅོམ་ལྡན་འདས་མཆོག་གི་སྤྲུལ་སྐུའི་ཚལ་གྱིས་སྡེ་སྣོད་གསུམ་གསུངས་པ་ནི། བསྐལ་པ་ཡང་ཡང་དར་དུས་༄མི་འབྱོན་ལ། སྟོན་པ་ཡང་མྱ་ངན་འདའ་ཚུལ་སྟོན། ཆོས་ཀྱང་བསྟན་པའི་གནས་ཚད་རྫོགས་ནས་ནུབ་པར་གསུངས། དེ་ཡང་འདིར་འཆད་པར་བྱ་བ་ནི།ཆོས་སྐུའི་བསྟན་པ་ཐེག་པ་དགུའི་ཡང་རྩེ་བཀའ་རྫོགས་པ་ཆེན་པོ་ཡིན་ཏེ།ཉན་ཐོས་རང་རྒྱལ་བྱང་སེམས་གསུམ། ། གང་ཟག་དབང་པོ་དམཀཱ་ལ་

ཛ〉 མའ་ས་རྫོ ས་སྡ་ཆེ བསྒོའི་ མ གཐོའིདགོངས། །ཀྲི་ཡ་ཨུ་པ་ཡོ་ག་གསུམ། ། གང་ཟག་དབང་པོ་འབྲིང་ལ་དགོངས། །མ་ཧཱ་ཨ་ནུ་ཨ་ཏི་གསུམ། ། གང་ཟག་དབང་པོ་རབ་ལ་དགོངས། ། ཞེས་གསུངས་པའི་ཕྱེར་ན། ཐེག་པ་འོག་མ་འོག་མ་རྣམས་ནི་ཐེག་པ་གོང་མ་གོང་མའི་ལམ་སྟེགས་ཡིན་ཏེ། ཇི་ལྟར་སྐས་ཀྱི་རིམ་པ་བཞིན། ། ཐེག་པའི་དོན་དུ་བསྟན་པ་དང་། །ཞེས་གསུངས་པ་ལྟར་གོ་ནས་གསུང་རབ་ཐམས་ཅད་གདམས་ངག་ཏུ་འཆར་བར་བྱེད་དགོས་སོ། །ས་བཅད་དང་པོ། རྒྱལ་བ་དགོངས་བརྒྱུད།རྒྱལ་བ་དགོངས་བརྒྱུད་ཅེས་པ་ནི། སྟོན་པ་བླ་ན་མེད་པ་དེ་ཉིད་ཀྱི་རང་རྩལ་ཡེ་ཤེས་རོལ་བའི་འཁོར་ཚོགས་རྣམས་ལ་རྫོགས་པ་ཆེན་པོ་སྒྲ་ཚིག་བྱ་རྩོལ་ལས་འདས་པ་དེ་ཁོ་ན་ཉིད་ཀྱི་ངེས་དོན་བརྗོད་མེད་དོན་གྱི་སྒོ་ནས་གསུངས་པ་ནི་རྒྱལ་བ་ཉིད་ལ་རྒྱལ་ཉིད་ཀྱིས་བརྒྱུད་པ་ཡིན་པས་ན་དེ་སྐད་དུ་བརྗོད་ཅིང་།དེ་ཡང་ཡེ་ཐོག་དང་པོ་སངས་རྒྱས་དང་སེམས་ཅན་རིས་སུ་མ་ཕྱེ་བའམ།དཔལ་ཀུན་ཏུ་བཟང་པོ་འཁྲུལ་མ་མྱོང་བར་གདོད་མའི་དབྱིངས་སུ་མངོན་པར་སངས་རྒྱས་ནས་སྐུ་དང་ཡེ་ཤེས་འདུ་བྲལ་མེད་པར་བཞུགས་ཏེ། 〈སྦྱོང་རྒྱུད་〉ལས། སངས་རྒྱས་ཀུན་ལས་སྔར་སངས་རྒྱས། ། ཞེས་དང་། བླ་མ་མེད་པའི་གོང་རོལ་ན། ། སངས་རྒྱས་ཀུན་ཏུ་བཟང་པོ་ཡོད། ། ཅེས་གསུངས་པའི་ཕྱིར་རོ། ། དེར་སེམས་ཅན་རྣམས་ཀྱི་རང་ངོ་མ་ཤེས་པར་འཁྲུལ་ཏེ་འཁོར་བར་འཁྱམས་པས། དཔལ་ཀུན་ཏུ་བཟང་པོ་ཆོས་སྐུ་སྟོང་བའི་ངང་ལ་གཟུགས་ཀྱི་སྐུར་བཞེངས་ཤིང་། སྤྲུལ་པའི་འཁོར་ཞི་ཁྲོ་རབ་འབྱམས་རྣམས་ལ་བཀའ་རྫོགས་པ་ཆེན་པོའི་ཆོས་སྲས་གཅིག་ས་བོན་གྱི་རྒྱུད་ལ་སོགས་པ་གྲགས་སྟོང་བརྗོད་པ་དང་བྲལ་བར་དགོངས་པའི་བྱིན་གྱིས་བརླབས་པ་དང་། ཀུན་ཏུ་4

ཛའིབེ ཇཡོ མཅས་རྔོ ས་སྡ་ཆེ ཡོཇི ཇལིབཟང་པོ་དེས་ཡེ་ཤེས་ལྔའི་སྣང་ཆ་ལས་དག་པའི་ཞིང་ཁམས་རྒྱལ་བ་རིགས་ལྔ་འཁོར་ཚོམ་བུ་དང་བཅས་པ་བྱུང་སྟེ། འཁོར་རྣམས་ལ་དགོངས་པ་བརྗོད་དུ་མེད་པར་ཆོས་སྟོན་པར་མཛད། རིགས་ལྔ་དེ་ལས་ཕྱོགས་བཅུའི་འཇིག་རྟེན་གྱི་ཁམས་ཚད་མེད་གྲངས་མེད་པ་རྣམས་སུ། ས་བཅུའི་དབང་ཕྱུག་སེམས་དཔའ་རྣམས་ལ་རིགས་ལྔའི་དཀྱིལ་འཁོར་དཔག་ཏུ་མེད་པར་སྣང་བས་འགྲོ་བའི་དོན་མཛད་པ་དང་། ཕྱོགས་བཅུའི་འཇིག་རྟེན་གྲངས་མེད་པ་ན་འགྲོ་བ་རིགས་དྲུག་སོ་སོའི་ཐུབ་པ་དྲུག་ཏུ་སྤྲུལ་ནས་འགྲོ་བའི་དོན་མཛད་པར་གྲགས། དེ་ཡང་འགྲོ་བའི་དོན་མཛད་ཚུལ་ནི་རྡོ་རྗེ་ལྗགས་ཀྱིས་ཀྱང་བརྗོད་པར་དཀའ་བ་ཡིན་ལ།རེ་ཞིག་མི་མཇེད་འདིར་སྤྲུལ་པ་རིམ་པར་འཕྲོ་ཚུལ་ནི། དང་པོ་བྱིན་རླབས་མཆོག་གི་སྤྲུལ་པ་གསུམ་སྟེ། རིན་པོ་ཆེ་བརྒྱ་རྩ་གཅིག་ལས་གྲུབ་པའི་སངས་རྒྱས་ཀྱི་སྐུ་དང་། རབ་བྱུང་བསྟན་པ་བུ་གཅིག་པའི་རྒྱུད་དང་། ཆོས་ཉིད་ཀྱི་རྡོ་རྗེ་ཆག་གང་བ་རྣམས་གཞོམ་གཞིག་དང་བྲལ་བར་བསྟན་པའི་བཙས་སུ་བཞུགས་སོ། ། དེ་དག་གིས་སེམས་ཅན་གྱི་དོན་རྒྱ་ཆེན་པོ་བྱེད་ཅིང་། དེ་ནས་ཡེ་ཐོག་དང་པོར་སངས་རྒྱས་མངོན་འཕགས་དྲན་པ་མགོན་ཞེས་བྱ་བ་བྱོན་ནས་རྫོགས་ཆེན་གསུངས་པས་འཁོར་ཁྲག་ཁྲིག་བདུན་ཅུ་སངས་རྒྱས་པ་ནས་བཟུང་སྟེ། བསྐལ་པ་རྩོད་ལྡན་ཞེས་བྱ་བར་སངས་རྒྱས་གྲགས་པ་ཟད་པའི་འཇིག་རྟེན་མགོན་ཞེས་བྱ་བ་བྱོན་ནས་རྫོགས་པ་ཆེན་པོ་གསུངས་པས་འཁོར་བཅུ་ཕྲག་དགུ་སངས་རྒྱས་པ་ཡན་གྱི་སངས་རྒྱས་བསྐལ་པའི་མགོན་པོ་དྲུག་ཅུ་རྩ་ལྔ་བྱོན་པ་རྣམས་ཀྱིས་རྫོགས་པ་ཆེན་པོ་གསུངས་པར་བརྟེན་ནས་སེམས་ཅན་གྲངས་མེད་ལ་ཚད་ཀྱང་མེད་པ་ཞིག་མངོན་པར་སངས་རྒྱས་པར་གྲགས་སོ། །དེ་ཡང་ཞིང་འདིར་བསྐལ་པ་དང་པོར་དགའ་ལྡན་བརྩེགས་ཞེས་བྱ་བ་ན།སྤྲུལ་པ་རྡོ་རྗེ་འཆང་ཆེན་པོ་པད་མའི་སྟེང་དུ་རང་བྱུང་དུ་བྱོན་ཞིང་། རྡོ་རྗེ་5

ཐོའི མཞེ་ས་རྔོ སཕབཞེ་ ཕརི་ མ འཇིསེམས་དཔའ་དང་ཕྱག་ན་རྡོ་རྗེ་ལ་རྫོགས་པ་ཆེན་པོ་དགོངས་པས་བྱིན་གྱིས་བརླབས་པ་དང་། དེ་ནས་རྡོ་རྗེ་འཆང་དེ་ཉིད་ཁྱེའུ་སྣང་བ་དམ་པ་བསམ་གྱིས་མི་ཁྱབ་པར་སྤྲུལ་ནས་འཁོར་བསྐལ་བཟང་གི་སངས་རྒྱས་སྟོང་ལ་སྒྲ་ཐལ་འགྱུར་སོགས་རྫོགས་པ་ཆེན་པོའི་རྒྱུད་བཅུ་བདུན་གསུངས་སོ། །དེ་ནས་གནས་མི་མཇེད་འཇིག་རྟེན་དུ་སྟོན་པ་འོད་མི་འཁྲུག་པ་དང་།གནས་འོད་ཀྱི་ཕུང་པོར་སྟོན་པ་འཇིགས་པ་སྐྱོབ་པ་དང་། གནས་ཆགས་འབྱུང་མངལ་དུ་སྣང་བར་སྟོན་པ་གཞོན་ནུ་རོལ་བའི་རྣམ་པར་བརྩེ་བ་དང་། གནས་འཚོ་བྱེད་གཞོན་ནུའི་སྡུམ་རར་སྟོན་པ་རྡོ་རྗེ་འཆང་དང་། གསང་སྔགས་རོལ་བའི་དུར་ཁྲོད་དུ་སྟོན་པ་གཞོན་ནུ་དཔལ་པོ་སྟོབས་ལྡན་དང་། གནས་སྲིན་པོ་རུ་ལའི་སྒྲ་ལྡན་པར་དྲང་སྲོང་ཁྲོས་པའི་རྒྱལ་པོ་དང་། བྱ་རྒོད་ཕུང་པོར་སྟོན་པ་གསེར་འོད་དམ་པ་དང་། སོག་པོ་གཡུ་སྨིན་གྱི་གནས་སུ་སྟོན་པ་བརྩེ་བས་རོལ་བའི་བློ་གྲོས། བྱ་རྒོད་ཕུང་པོར་སྟོན་པ་འོད་སྲུང་བགྲེས་པོ་དང་། རྡོ་རྗེ་གདན་དུ་མངོན་རྫོགས་རྒྱལ་པོ་དང་། སེར་སྐྱའི་གནས་སུ་སྟོན་པ་ཤཱཀྱ་ཐུབ་པ་བྱོན་པ་ཡིན་ནོ། །དེ་ཡང་སྟོན་པ་ལོངས་སྐུའི་ཆ་ལུགས་སུ་བཞུགས་པ་རྣམས་ཀྱིས་གསང་སྔགས་བླ་མེད་སྤྱི་དང་ཁྱད་པར་དུ་རྫོགས་པ་ཆེན་པོ་ཁོ་ན་རྒྱ་ཆེར་གསུངས་ཤིང་།སྤྲུལ་སྐུའི་ཆ་ལུགས་ཅན་རྣམས་ཀྱིས་དངོས་སུ་གདུལ་བྱ་ཐུན་མོང་པ་ལ་སྡེ་སྣོད་གསུམ་གསུངས་པ་དང་། ཐུན་མོང་མ་ཡིན་པའི་གདུལ་བྱ་རྣམས་ལ་ཧེ་རུ་ཀ་ལ་སོགས་པའི་སྐུར་བཞེངས་ནས་གསང་སྔགས་བླ་མེད་དང་རྫོགས་པ་ཆེན་པོའི་རྒྱུད་གཞུང་གསུངས་པ་ཡིན། ཐེག་པ་ཐུན་མོང་པའི་མདོ་སྡེ་རྣམས་ལ་སྟོན་པ་གཞན་དེ་རྣམས་མ་གྲགས་པ་ཡང་སྡེ་སྣོད་གསུམ་སོགས་མ་གསུངས་པས་མ་བགྲང་བ་ཡིན་ཞིང་། དེ་ལ་སྟོན་པ་བཅུ་གཉིས་ནས་མ་འོངས་བྱམས་པ་དང་།6

འཇིལེ འཕ མཅས་རྔོ ས་ལ་ཆེ ཡོའི ངརིདེ་ནས་མོས་པའི་བར་གྱི་སངས་རྒྱས་སྟོང་པོ་ཐམས་ཅད་ནི་ངོ་བོ་ཀུན་ཏུ་བཟང་པོ་ཉིད་ཡིན་པ་ལ། དགོངས་པ་ཆོས་ཉིད་ལས་མི་གཡོ་བར་རིམ་པ་ལྟར་བྱོན་པས། རྒྱལ་བ་དགོངས་པའི་བརྒྱུད་པ་ཞེས་སུ་་གྲགས་སོ། །ས་བཅད་གཉིས་པ། རིག་འཛིན་བརྡ་བརྒྱུད།དེ་ཡང་རིག་འཛིན་བརྡ་ཡི་བརྒྱུད་པ་ཞེས་པ་ནི། བརྡ་དོན་ཙམ་བསྟན་པ་ལས་རིག་འཛིན་རིག་པ་འཛིན་པ་རྣམས་ཀྱིས་ཆོས་ཉིད་ཀྱི་དོན་ཕྱིན་ཅི་མ་ལོག་པར་རྟོགས་པས་ན་དེ་སྐད་དུ་བརྗོད་ཅིང་། དེ་ཡང་དཔལ་ཀུན་ཏུ་བཟང་པོའི་འོད་ཟེར་ལས་སངས་རྒྱས་བཞི་བཅུ་རྩ་གཉིས་སུ་ཤར་ཞིང་། སྐུ་གསུང་ཐུགས་ཀྱི་འོད་ཟེར་བྱེ་བ་ཕྲག་རེ་རེ་ལ་རིགས་གསུམ་མགོན་པོར་སྤྲུལ་ནས་སྤྲུལ་པ་འཇིག་རྟེན་ཁྱབ་པར་བཀྱེ་སྟེ་ཆོས་སྟོན་པར་མཛད་དོ། ། རྒྱ་ནག་རི་བོ་རྩེ་ལྔ་ན་རྗེ་བཙུན་འཇམ་པའི་དབྱངས་ཀྱིས་ལྷ་དང་དྲང་སྲོང་རྣམས་ལ་ཆོས་སྟོན་བཞིན་བཞུགས་ཤིང་། ལྷོ་ཕྱོགས་རི་བོ་གྲུ་འཛིན་གྱི་རྩེ་ན་འཕགས་པ་སྤྱན་རས་གཟིགས་ཀྱིས་དྲི་ཟ་དང་ལྷ་ཀླུ་རྣམས་ལ་ཆོས་སྟོན་བཞིན་བཞུགས་པ་དང་།བྱང་ཕྱོགས་ལྕང་ལོ་ཅན་ན་གསང་བའི་བདག་པོས་གནོད་སྦྱིན་དང་རིག་འཛིན་རྣམས་ལ་ཆོས་སྟོན་བཞིན་བཞུགས་པ་དང་། ནུབ་ཕྱོགས་ཨོ་རྒྱན་གོཉྫའི་གཙུག་ལག་ཁང་ན་རྗེ་བཙུན་རྡོ་རྗེ་རྣལ་འབྱོར་མས་ཌཱཀྐི་དང་ཞིང་སྐྱོང་རྣམས་ལ་ཆོས་སྟོན་བཞིན་བཞུགས་པ་དང་། ཡུལ་ཉི་ཤུ་རྩ་བཞིའི་གནས་ཆེན་རྣམས་སུ་དཔའ་བོ་དང་ཌཱཀྐི་ཉི་ཤུ་རྩ་བཞིས་ཤ་ཟ་དང་ཞིང་སྐྱོང་རྣམས་ལ་ཆོས་སྟོན་བཞིན་བཞུགསན་ཡང་གྲུབ་པ་ཐོབ་པ་མ་གཏོགས་ཕལ་པའི་མིའི་འདྲེན་བྱེད་ཀྱི་སྤྱོད་ཡུལ་དུ་འགྱུར་ཐུབ་པ་ཞིག་མིན་པར་གྲགས་སོ། །དེ་ནས་དཔལ་ཀུན་ཏུ་བཟང་པོའི་སྐུ་གསུང་ཐུགས་ཀྱི་སྤྲུལ་པ་རིཀྞིས་

ཐོའི མ་ཆོས་རྔོ ས་ལ་ཆེ བསྒོའི་ མ ཐོའིགསུམ་མགོན་པོ་མཆོག་གིས་བཀའ་རྫོགས་པ་ཆེན་པོ་གསུངས་པས་འཁོར་རིག་འཛིན་འབུམ་ཕྲག་ལྔ་སངས་རྒྱས་པར་གྱུར་ཅིང་། འཛམ་བུའི་གླིང་དུ་ལི་ཙཱ་བྱི་དྲི་མ་མེད་པར་གྲགས་པ་ལ་བཀའ་རྫོགས་པ་ཆེན་པོ་གསུངས་པས་འཁོར་འབུམ་ཕྲག་གཅིག་སངས་རྒྱས་པར་བཤད་དོ། །དེ་ནས་སྤྱན་རས་གཟིགས་འོག་ཕྱོགས་རྒྱ་མཚོའི་གཏིང་དུ་བྱོན་ནས་ཀླུའི་རྒྱལ་པོ་འཇོག་པོ་ལ་བཀའ་རྫོགས་པ་ཆེན་པོ་གསུངས་པས་འཁོར་ལྔ་བརྒྱ་སངས་རྒྱས་པར་གྱུར་ཅིང་། དེ་ནས་འཛམ་བུའི་གླིང་འདིར་བྱོན་ནས་ཨོ་རྒྱན་ཡུལ་དང་། རྒྱ་གར་དང་། སིང་གྷ་ལ་དང་། ཁ་ཆེ་དང་། ལི་ཡུལ་དང་། སཱ་ལའི་ཡུལ་དང་། བོད་ཡུལ་ཏེ་ཐུགས་རྗེ་ཆེན་པོའི་ཞིང་ཁམས་བདུན་དུ་སྤྲུལ་པའི་རྒྱལ་པོ་བདུན་ལ་བཀའ་རྫོགས་པ་ཆེན་པོའི་ཆོས་གསུངས་པས་སྤྲུལ་པའི་རིག་འཛིན་འབུམ་ཕྲག་གཅིག་སངས་རྒྱས་པ་དང་། ཕྱག་ན་རྡོ་རྗེས་རི་རབ་ཀྱི་བྱང་ཕྱོགས་སུ་གནོད་སྦྱིན་སྐར་མདའ་གདོང་ལ་བཀའ་རྫོགས་པ་ཆེན་པོ་གསུངས་པས་འཁོར་འབུམ་ཕྲག་བརྒྱད་སངས་རྒྱས་སོ། །དེ་ཡང་གསང་སྔགས་རྫོགས་པ་ཆེན་པོ་མི་ཡུལ་དུ་བྱོན་ཚུལ་ནི། ཐེག་ཆེན་གྱི་མདོ་ཕལ་ཆེར་དང་གསང་སྔགས་ཀྱི་རྒྱུད་སྡེ་རྣམས་ལྷ་ཡུལ་དང་མཁའ་འགྲོའི་ཕྱག་ཏུ་བཞུགས་ཤིང་། སངས་རྒྱས་འདས་ནས་ལོ་ཉི་ཤུ་རྩ་བརྒྱད་ན། རི་བོ་མེ་རི་འབར་བའི་རྩེ་མོར་དམ་པའི་རིགས་ཅན་ལྔ་འདུས་ནས་གདུང་ཚིག་ཉི་ཤུ་རྩ་གཅིག་གིས་གསང་བདག་ལ་གསོལ་བ་བཏབ་པས། ཕྱག་ན་རྡོ་རྗེས་བྱིན་གྱིས་བརླབས་ཏེ་ས་གཞི་གསེར་དུ་སྣང་བ་དང་། མེ་ཏོག་གི་ཆར་འབེབས་པ་སོགས་ལྟས་བཟང་པོ་དང་བཅས་རྒྱལ་པོ་ཛའི་ཕོ་བྲང་དུ་གསང་སྔགས་རྒྱུད་སྡེ་མང་པོ་དང་། ཤྲཱི་ན་ལེནྡྲའི་གཙུག་ལག་ཁང་དུ་མཚན་ཉིད་སྡེ་གསུམ། ཝ་ར་ཎ་སིར་ཀྲྀ་ཡའི་སྡེ། རི་བོ་མེ་རི་འབར་བའི་རྩེར་ཡོ་གའི་རྒྱུད་སྡེ། རྒྱལ་པོ་ཛའི་ཁང་སྟེང་དུ་8

འཇིལེ ་ ངཝོ མ་ཆོས་རྔོགས་པ་ཆེ ཕའི ངལྡམ་ཧཱ་ཡོ་ག སིངྒཱ་ལའི་ནགས་ཚལ་དུ་ཨ་ནུ་ཡོ་ག ཨོ་རྒྱན་དྷ་ན་ཀོ་ཤའི་མཚོ་གླིང་དུ་ཨ་ཏི་ཡོ་གའི་རྒྱུད་སྡེ་རྣམས་བབས་པས་ན། མདོ་རྒྱུད་ཕལ་ཆེར་གནམ་ཆོས་ཁོ་ན་ཡིན་པར་གྲགས་སོ། །ཁྱད་པར་དུ་ཨོ་རྒྱན་ཐོར་ཅོག་ཅན་གྱི་ཡུལ་དུ་བྱིས་པ་ལོ་བརྒྱད་པ་གཅིག་གིས་རྡོ་རྗེ་སེམས་དཔའི་ཞལ་གཟིགས་ཏེ་རྫོགས་པ་ཆེན་པོའི་རྒྱུད་སྡེ་འབུམ་ཕྲག་དྲུག་ཅུ་རྩ་བཞི་དངོས་སུ་གསན་ཏེ་ཐུགས་སུ་ཆུད་ནས་པཎྜི་ཏ་ལྔ་བརྒྱ་དང་རྩོད་པ་བྱས་ཀྱང་མ་ཐུབ་སྟེ། པཎྜི་ཏ་རྣམས་ཀྱིས་ཕྱག་འཚལ་ཞིང་སངས་རྒྱས་ཀྱི་སྤྲུལ་པར་ཐག་ཆོད་ཅིང་། རྒྱལ་པོ་དགའ་བས་མཚན་དགའ་རབ་རྡོ་རྗེ་བཏགས་པ་དང་། དེས་རྫོགས་པ་ཆེན་པོའི་རྒྱུད་སྡེ་ཐམས་ཅད་ཡི་གེར་བཀོད་པ་དང་།ནམ་མཁའི་སྤྲིན་གསེབ་ཏུ་འབྱོན་པ་སོགས་རྫུ་འཕྲུལ་བསྟན་ནས་མི་དང་ཌཱཀྐི་རྣམས་ལ་བཀའ་རྫོགས་པ་ཆེན་པོའི་ཆོས་ཀྱི་འཁོར་ལོ་བསྐོར་ཏེ་འཁོར་འབུམ་ཕྲག་གསུམ་སངས་རྒྱས་སོ། ། དེའི་ཚེ་པཎྜི་ཏ་འཇམ་དཔལ་བཤེས་གཉེན་ལ་འཇམ་དཔལ་གྱིས་ལུང་བསྟན་ཏེ། སློབ་དཔོན་དགའ་རབ་རྡོ་རྗེ་དང་མཇལ་ནས་རྫོགས་པ་ཆེན་པོའི་ཆོས་ཐམས་ཅད་གསན་ཞིང་། ཁོང་གིས་རྫོགས་པ་ཆེན་པོའི་རྒྱུད་འབུམ་ཕྲག་དྲུག་ཅུ་རྩ་བཞི་ལ་སེམས་སྡེ་མན་ངག་གི་སྡེ་གསུམ་དུ་བྱས་ནས་བཀའ་གཏེར་སྙན་བརྒྱུད་གསུམ་དུ་བྱས་ཏེ་དར་བར་མཛད་པ་དང་། དེར་འཁོར་འབུམ་ཕྲག་བདུན་དང་བཅས་པ་སངས་རྒྱས་སོ། །དེའི་ཚེ་རྒྱ་ནག་གི་མཁས་པ་ཤྲཱི་སིང་ཧ་ལ་སྤྱན་རས་གཟིགས་ཀྱིས་ལུང་བསྟན་ནས་ས་ལ་ཁྲུ་གང་མ་རེག་པར་བྱོན་པས་ཞག་དགུ་ནས་རྒྱ་གར་དུར་ཁྲོད་སོ་ས་གླིང་དུ་ཕེབས་ཤིང་། སློབ་དཔོན་འཇམ་དཔལ་བཤེས་གཉེན་དང་མཇལ་ནས་རྫོགས་པ་ཆེན་པོའི་ཆོས་གསན་པ་དང་། རྡོ་རྗེ་གདན་ནས་གཏེར་ཡང་བཏོན་ནས་རྒྱ་གར་དུ་དར་བར་མཛད་དེ་འཁོར་འབུམ་ཕྲག་བདུན་དང་བཅས་9

འཇི མཞེ་ས་ཇོ སཕབ་ཆེ ཡོརི་ མ འཇི ་པ་སངས་རྒྱས་སོ། །དེས་རྒྱ་གར་ནུབ་ཕྱོགས་ཀྱི་པཎྜི་ཏ་བི་མ་ལཱ་མི་ཏྲ་དང་། རྒྱ་གར་ཤར་ཕྱོགས་ཀྱི་པཎྜི་ཏ་ཡེ་ཤེས་མདོ་གཉིས་ལ་རྡོ་རྗེ་སེམས་དཔས་ལུང་བསྟན་ནས་ཤྲཱི་སིང་ཧ་དང་མཇལ་དུ་བྱོན་ཞིང་། ཨོ་རྒྱན་རིན་པོ་ཆེ་ཡང་བྱོན་པ་དང་། ཁོང་རྣམ་པ་གསུམ་གྱིས་རྫོགས་པ་ཆེན་པོའི་ཆོས་རྣམས་རྫོགས་པར་གསན་ནས་བི་མ་ལ་མི་ཏྲ་འཁོར་དྲུག་འབུམ་དང་བཅས་པ་སངས་རྒྱས་སོ། །དེ་ནས་ཨོ་རྒྱན་རིན་པོ་ཆེ་འོག་མིན་དུ་བྱོན་ནས་ཀུན་ཏུ་བཟང་པོ་ལས་རྫོགས་པ་ཆེན་པོའི་རྒྱུད་སྡེ་དཔག་ཏུ་མེད་པ་གསན་ཞིང་། བཀོད་པ་ལྷུན་གྲུབ་ཏུ་ཀུན་ཏུ་བཟང་པོ་ལ་སྤྱི་ཏི་ཡོ་གའི་རྒྱུད་སྡེ་དཔག་ཏུ་མེད་པར་གསན་པ་དང་།མཁའསྦྱོད་རིག་འཛིན་གྱི་གནས་སུ་མཁའ་འགྲོ་མ་གསང་བ་ཡེ་ཤེས་ལ་དབང་རྣམས་ཞུས་སོ། ། བྲག་ཕུག་མཱ་ར་ཏི་ཀར་སངས་རྒྱས་སྣང་བ་མཐའ་ཡས་ཞལ་གཟིགས་ཏེ་ཐུགས་རྗེ་ཆེན་པོ་ལྟ་བ་ཡང་ཐོག་གི་རྒྱུད་སོགས་རྫོགས་ཆེན་དང་འབྲེལ་བའི་རྒྱུད་གདམས་ངག་མང་དུ་གནང་ཞིང་། ཨོ་རྒྱན་རིན་པོ་ཆེས་བཀའ་རྫོགས་པ་ཆེན་པོ་གསུངས་པ་དང་། ཐོག་མར་འཁོར་འབུམ་ཕྲག་བཅུ་གསུམ་མངོན་པར་རྫོགས་པར་སངས་རྒྱས་པ་ཡིན་ལ། དེའི་ཡན་ཆད་རིག་འཛིན་བརྡའི་བརྒྱུད་པ་ཡིན་ནོ། །དེ་ནས་སྤྲུལ་པའི་རིག་འཛིན་ཐམས་ཅད་བཀའ་བགྲོས་ནས་འཛམ་བུའི་གླིང་འདིར་གདུལ་བྱ་ཐབས་ཀྱི་ཆོས་བྱེ་བ་དྲུག་འབུམ་བྱིན་གྱིས་བརླབས་ཏེ་བཞག་ཅིང་། གྲོལ་བྱེད་འབྲས་བུ་ཆོས་བདུན་འབུམ་ཉི་ཁྲི་བཀའ་བསྒོས་ཏེ་བཞག་པ་དང་། ཟབ་མོ་རེག་གྲོལ་གྱི་ཆོས་ས་ཡ་དྲུག་འབུམ་གཏེར་དུ་སྦས།སྙན་བརྒྱུད་ཐོས་གྲོལ་གྱི་ཆོས་འབུམ་ཕྲག་གཅིག་དང་སུམ་སྟོང་གབ་སྦས་སུ་བཞག་སྟེ་མ་འོངས་པའི་སེམས་ཅན་དབང་པོ་རབ་རྣམས་གྲོལ་བྱེད་འབྲས་བུ་10

ཛའིམེ ཅཡོ མཅས་རྔོ སརིཅ ལའི ངལིཆོས་ལ་སྤྱོད་པ་ཤེས་པ་ཐམས་ཅད་དང་། རེག་གྲོལ་གཏེར་དང་འཕྲད་པ་ཐམས་ཅད། ཐོས་གྲོལ་སྙན་བརྒྱུད་འཆང་བ་ཐམས་ཅད་སྐྱེ་བ་རེ་རེས་ཕྱིར་མི་ལྡོག་པའི་ཡང་དག་པར་རྫོགས་ཏེ་སངས་རྒྱས་པར་འགྱུར་རོ། ། ཕྱི་མའི་དུས་ན་དེ་ལྟར་སངས་རྒྱས་པའི་གང་ཟག་འཛམ་བུའི་གླིང་དུ་ནམ་མཁའི་སྐར་མ་ཙམ་འབྱུང་ངོ་ཞེས་ལུང་བསྟན་པ་སྤྱི་དང་ཁྱད་པར་དུ་ཚེ་ལོ་དྲུག་ཅུ་ཁ་རལ་ནས་བཟུང་སྟེ་ཚེ་ལོ་བཅུ་པ་ལ་ཐུག་གི་བར་འདིར་རྫོགས་པ་ཆེན་པོ་ཐུགས་ཀྱི་བསྟན་པའི་དུས་ཡིན་པས། ཡིད་སྒྲིབ་རང་བཞིན་གྱིས་དག་ཅིང་རྫོགས་ཆེན་བསྒོམས་པས་ཉམས་དང་རྟོགས་པ་འཁྲུངས་སླ་བ་ཡིན་ནོ་ཞེས་སྒྲ་ཐལ་འགྱུར་སོགས་རྒྱུད་གཞུང་རྣམ་དག་ཚད་ལྡན་རྣམས་ནས་གསུངས་སོ། །ས་བཅད་གསུམ་པ། གང་ཟག་སྙན་བརྒྱུད།གང་ཟག་སྙན་ཁུངས་བརྒྱུད་པ་ཞེས་པ་ནི། ཆོས་ཉིད་རྫོགས་པ་ཆེན་པོའི་དོན་ཐུགས་ཀྱི་ཟ་མ་ཏོག་ཏུ་གཏམས་པར་གྱུར་པའི་བུམ་པ་ལས་དྲངས་ཤིང་ལྗགས་ཀྱི་པདྨ་འདབ་བརྒྱད་ལས་ཐོན་པའི་དོན་སྙན་གྱི་བུ་ག་ཤིན་ཏུ་སྲབ་པ་ནས་རིམ་པར་བརྒྱུད་པའི་བཀའ་གསང་རྫོགས་པ་ཆེད་པོ་ཞེས་ཡོངས་སུ་གྲགས་པའི་བསྟན་པའི་སྙིང་པོ་འདི་ཉིད་ཉག་གཅིག་གི་བརྒྱུད་པ་ཟམ་མ་ཆད་པར་སྙན་ནས་སྙན་དུ་བརྒྱུད་པས་ན་དེ་སྐད་དུ་བརྗོད་ཅིང་། དེ་ཡང་རྗེ་བཙུན་འཇམ་དབྱངསཀྱི་སྤྲུལ་པ་རྒྱལ་པོ་ཁྲི་སྲོང་ལྡེ་བཙན་གྱི་སྐུ་རིང་ལ། ཨོ་རྒྱན་རིན་པོ་ཆེ་དུསགསུམ་མཁྱེན་པ་དང་པཎ་ཆེན་བི་མ་ལ་མི་ཏྲ་གཉིས་གངས་རི་ཕྲེང་བས་མཚན་པའི་བོད་ཡུལ་དུ་ཕེབས་ནས་མདོ་སྔགས་ཀྱི་བསྟན་པ་མཁའ་ལ་ཉི་མ་ཤར་བ་ལྟར་མཛད་ཅིང་། ཁྱད་པར་དུ་པཎ་ཆེན་བི་མ་ལས་མྱང་བན་ཏིང་འཛིན་བཟང་པོ་དང་སློབ་དཔོན་བེེ་རོ་ཙཱ་ན་སོགས་ལ་རྫོགས་པ་ཆེན་པོའི་རྒྱུད་བཅུ་11

ཝཾ མ་ཆོས་རྫོགས་པ་ཆེ ཡོའི་ མགཞགཝཾབདུན་སོགས་གནང་པ་ལས་བརྒྱུད་པ་ལ་བཱི་མ་ལའི་སྙིང་ཐིག་དང་བེེ་རོའི་སྙིང་ཐིག་སོགས་སུ་གྲགས་ཤིང་། དེ་དག་གི་རྒྱུད་ལས་རྫོགས་ཆེན་བཀའ་མ་དར་བ་དང་། གསང་སྐོར་སོགས་བཀའ་གཏེར་ཟུང་འཇུག་ཀྱང་དར་བས་གྲུབ་ཐོབ་ཕོ་མོ་ནམ་མཁའི་སྐར་ཚོགས་ཀྱི་གྲངས་ལ་འགྲན་ནུས་པ་ཞིག་བྱུང་ངོ་། །གཏེར་ཆོས་སྨོན་ལམ་གྱི་བརྒྱུད་པ་ནི། དུས་གསུམ་མཁྱེན་པ་ཨོ་རྒྱན་རིན་་པོ་ཆེའི་ཞལ་ནས་གསུངས་པའི་ཆོས་རྣམས་མ་འོངས་གདུལ་བྱའི་དོན་དུ་ཡི་གེར་བཀོད་ནས་གཏེར་ཁ་བྱེ་བ་ཏྲེམ་བོད་དུ་སྦས་པ་ལས་གུ་རུ་ཆོས་དབང་གིས་བླ་རྫོགས་ཐུགས་གསུམ། སངས་རྒྱས་གླིང་པས་དགོངས་འདུས་ཀྱི་རྫོགས་ཆེན།ལས་འབྲེལ་རྩལ་གྱིས་མཁའ་འགྲོའི་སྙིང་ཐིག རཏྣ་གླིང་པས་ཀློང་གསལ་སྙིང་ཐིག སངས་རྒྱས་གླིང་པས་རྡོ་རྗེ་སེམས་དཔའི་སྙིང་ཐིག རིན་ཆེན་གླིང་པས་རྫོགས་ཆེན་གཅིག་ཆོད་ཀུན་གྲོལ། པད་མ་གླིང་པས་རིག་པ་རང་ཤར་སོགས་རྒྱུད་པ་མང་པོ་ཞིག་དང་། ཆོས་རྒྱལ་གཏེར་བདག་གླིང་པས་རྫོགས་ཆེན་ཨ་ཏི་ཟབ་དོན། རིག་འཛིན་རྒོད་ལྡེམ་ཅན་གྱིས་རྫོགས་ཆེན་དགོངས་པ་ཟང་ཐལ་སོགསགཏེར་ཁ་ནས་རྫོགས་པ་ཆེན་པོའི་ཆོས་སྐོར་དཔག་ཏུ་མེད་པ་བཏོན་པ་རྣམས་ནི་གཏེར་ཆོས་སྨོན་ལམ་གྱི་བརྒྱུད་པ་ཡིན་ནོ། །མཁའ་འགྲོའི་གཏད་རྒྱའི་བརྒྱུད་པ་ནི། ལྕེ་བཙུན་སེང་གེ་དབང་ཕྱུག་ལ་མཁའ་འགྲོ་མའི་རྫོགས་པ་ཆེན་པོའི་པོ་ཏི་བདུན་བྲག་མེ་ལོང་འདྲ་བ་ནས་བཏོན་ནས་གཏད་ཅིང་། མངའ་བདག་ཉང་ལ་ཡེ་ཤེས་མཚོ་རྒྱལ་གྱིས་ཤོག་སེར་སྟག་སྒྲོ་གང་གཏད་པ་དང་། མཁས་གྲུམེ་ཀློང་ཆེན་རབ་འབྱམས་པ་དྲི་མེད་འོད་ཟེར་གྱི་མནལ་ལམ་དུ་མཁའ་འགྲོས་གསེར་གྱི་དབུ་བརྒྱན་བསྐོན་ཞིང་བྱིན་གྱིས་བརླབས་པས་རྫོགས་པ་ཆེན་པོའི་རྒྱུད་མན་ངག་ཐམས་ཅད་ལ་མཁས་པར་གྱུར་ཏོ། ། དེ་ལྟར་ཡེ་ཤེས་ཀྱི་ཌཱཀྐི་དང་ཆོས་བདག་མཁའ་འགྲོས་དངོས་སམ་ཉམས་12

ཐོའིལེ ངཕ མཞེསས་རྔོ ས་ལ་ཆེ ཡོའི ངལིདང་རྨི་ལམ་དུ་ལུང་བསྟན་ཞིང་གནང་བ་བྱིན་པ་ནི་མཁའ་འགྲོ་གཏད་རྒྱའི་བརྒྱུད་པ་ཡིན་ནོ། །བཀའ་བབས་དོན་གྱི་བརྒྱུད་པ་ནི། བླ་མ་མཚན་ལྡན་ལ་ཉམས་ཁྲིད་ཞུས་པའམ། མཚན་ཐོས་པ་ཙམ་མམ་ཡང་ན་རྨི་ལམ་དུ་བྱིན་གྱིས་བརླབས་པ་སོགས་གང་རུང་ཞིག་ལ་བརྟེན་ནས་ཉམས་རྟོགས་ཁྱད་པར་ཅན་རྒྱུད་ལ་སྐྱེས་ཏེ་ཆོས་དེའི་སྒོ་ནས་རང་གཞན་གྱི་དོན་རྒྱ་ཆེན་པོ་འགྲུབ་པ་ཡང་ཡིན་ལ། ཡང་གཏེར་ཆོས་རྣམས་ནི་ཆོས་བདག་ཏུ་ལུང་བསྟན་གསལ་བ་དེ་ཡིན་ཞིང་། རྗེ་རོལ་པའི་ ་རྡོ་རྗེས་བི་མ་ལ་མི་ཏྲ་ཞལ་གཟིགས་པ་ཉིད་ཀྱི་མཛོད་སྤུར་ཐིམ་པས་རྫོགས་པ་ཆེན་པོའི་རྟོགས་པ་ཁྱད་པར་ཅན་འཁྲུངས་ནས་མགུར་བཞེངས་པ་དང་།རྫོགས་ཆེན་གྱི་བསྟན་བཅོས་མཛད་པ་ལྟ་བུ་རྣམས་བཀའ་བབས་དོན་གྱི་བརྒྱུད་པ་ཡིན་ནོ། །གོང་སྨོས་ཀྱི་བརྒྱུད་པ་དེ་རྣམས་ལས་དཔེར་ན་སེང་གེ་རྒོད་ཀྱི་ཕྲུ་གུ་བཞིན་དུ་གཅིག་ལས་གཅིག་ལྷག་པའི་མཁས་གྲུབ་ཀྱི་བླ་མ་མང་པོ་རྩ་བའི་བླ་མའི་བར་དུ་རིམ་པ་ལྟར་བྱོན་ཚུལ་རྣམས་བཀའ་བརྒྱད་ལ་སོགས་པའི་ཟབ་ཆོས་རྣམས་ཀྱི་ཐོག་མའི་བརྒྱུད་པའི་གསོལ་འདེབས་ཀྱི་ནང་ལྟར་ཡིན་ཞིང་། བརྒྱུད་པ་དེ་དག་ལས་བྱུང་བའི་བཀའ་གཏེར་གྱི་གདམས་པ་ཟབ་མོ་རྣམས་ཉམས་སུ་བླངས་པས།སྔར་བོད་བཙན་པོའི་དུས་སྐབས་སུ་རྗེ་འབངས་ཉེར་ལྔ་ལ་སོགས་པའི་ཚེ་གཅིག་ལུས་གཅིག་ལ་སངས་རྒྱས་པ་དང་འཆི་ཁར་བར་དོར་གྲོལ་བ་མཐའ་ཡས་པ་བྱུང་སྟེ། པད་མ་བཀའ་ཐང་ལས། ནམ་མཁའི་སྙིང་པོ་ཉི་མའི་ཟེར་ལ་བཅིབས། །སངས་རྒྱས་ཡེ་ཤེས་བྲག་ལ་ཕུར་བ་འདེབས། ། རྒྱལ་བ་མཆོག་དབྱངས་རྟ་སྐད་ཐེངས་གསུམ་ཐོན། ། ཞེས་གསུངས་པ་ལྟར། ནམ་མཁའི་སྙིང་པོ་དང་།སངས་རྒྱས་ཡེ་ཤེས། རྒྱལ་བ་མཆོག་དབྱངས། མཁར་ཆེན་མཚོ་རྒྱལ། དཔལ་13

འཇི མཐེ་ས་རྔོ སཕབ་ཆེ འཐོའི་ མ ཐོའིགྱི་ཡེ་ཤེས། དཔལ་གྱི་སེང་གེ བེེ་རོ་ཙཱ་ན། མངའ་བདག་རྒྱལ་པོ། གཡུ་སྒྲ་སྙིང་པོ། སྙོ་ན་ཀུ་མ་ར། རྡོ་རྗེ་བདུད་འཇོམས། ཡེ་ཤེས་དབྱངས། སོག་པོ་ལྷ་དཔལ། སྣ་ནམ་ཡེ་ཤེས། དཔལ་གྱི་དབང་ཕྱུག ལྡན་མ་རྩེ་མང་། སྐ་བ་དཔལ་བརྩེགས། ཤུད་བུ་དཔལ་སེང་། རྒྱལ་བའི་བློ་གྲོས། ཁྱེའུ་ཆུང་ལོ།དྲན་པ་ནམ་མཁའ། འོ་བྲན་དབང་ཕྱུག རྨ་ཐོག་རིན་ཆེན། དཔལ་གྱི་རྡོ་རྗེ།ལང་འགྲོ་དཀོན་མཆོག རྒྱལ་བྱང་ཆུབ་སོགས་ཚད་ལྡན་མཁས་གྲུབ་མང་པོ་ཞིག་བྱོན་ཞེས་གསུངས་པའི་ཕྱིར་ཏེ། ཀུན་མཁྱེན་ཀློང་ཆེན་རབ་འབྱམས་པའི་ཞལ་ནས། བསྟན་པ་སྔ་དར་གྱི་དུས་ན། བསམ་ཡས་མཆིམས་ཕུར་གྲུབ་ཆེན་ཉི་ཤུ་རྩ་ལྔ། ལྷ་ས་དང་ཡེལ་པར་གྲུབ་ཆེན་བརྒྱ་རྩ། ལྷོ་བྲག་མཁར་ཆུར་ཉི་ཤུ་ཅིརྩ་གཅིག དཔལ་ཆེན་ཆུ་བོ་རིར་སུམ་ཅུ་རྩ་ལྔ་སོགས་བྱོན་པ་རྣམས་ཀྱིས་རྡོ་རྗེ་གླུ་དང་མགུར་བཞེངས་པ་བསམ་གྱིས་མི་ཁྱབ་ཅེས་གསུངས་པའི་ཕྱིར། གོང་གསལ་གྱི་ལོ་རྒྱུས་འདི་དག་གིས་སྤྱིར་ཚེ་གཅིག་ལུས་གཅིག་ལ་འཚང་རྒྱ་བ་ནི་རྒྱ་མཚོ་ལག་པའི་འཁྱོར་བར་བསྐྱིལ་བ་དང་། ནམ་མཁའ་མིག་གི་རྒྱལ་མོར་བཙུད་པ། ལྷུན་པོ་མཐེ་བོང་རྩེ་མོས་འདེགས་པ་ཇི་བཞིན་ཤིན་ཏུ་དཀའ་ཞིང་བསམ་པའི་ཡུལ་ལས་རིང་ནས་འདས་པ་ཞིག་ཡིན་ཞིང་། དེ་ཡང་ཐབས་བཟང་ཞིང་གདམས་པ་ཟབ་མོ་གནད་ཐོག་ཏུ་འཁེལ་བ་ཞིག་ཡོད་ན་ཚེ་གཅིག་ལུས་གཅིག་ལ་འཚང་རྒྱ་ཐུབ་པ་སྟེ། བློ་དང་བརྩོན་འགྲུས་རབ་རྣམས་ནི་ཚེ་འདིར་འཚང་རྒྱ་བ་དང་། བློ་དང་བརྩོན་འགྲུས་འབྲིང་རྣམས་ནི་བར་དོར་འཚང་རྒྱ་བ། བློ་དང་བརྩོན་འགྲུས་ཐ་མ་རྣམས་ནི་རང་བཞིན་སྤྲུལ་སྐུའི་ཞིང་དུ་འཚང་རྒྱ་བ་ཡིན་པར་གསུངས་པའི་ཕྱིར། དེ་འདྲའི་ཁྱད་དུ་འཕགས་པའི་ཆོས་ནི་རྫོགས་པ་ཆེན་པོ་འདི་ཡིན་པས། འཛམ་བུའི་གླིང་གི་ལུས་ཅན་རྣམས་ཀྱིས་རྫོགས་པ་ཆེན་པོའི་ཆོས་ལ་ཐོས་བསམ་སྒོམ་གསུམ་བྱེད་པའི་ལས་ལ་བརྩོན་པ་སྲོག་བསྡོས་ཀྱིས་བྱས་14

ཛའིལེ ་ ང་པོ མ་ཆོས་རྔོགས་པ་ཆེ ཡོའི་ ངཝཱན་ཚེ་འདིར་དང་། ཡང་ན་བར་དོར་དང་རང་བཞིན་སྤྲུལ་སྐུའི་ཞིང་གང་རུང་ཞིག་ཏུ་འཚང་རྒྱ་བར་འགྱུར་བ་ནི་ཐེ་ཚོམ་མེད་པ་ཞིག་ཡིན། དེའི་ཕྱིར་ཐོག་མར་རྫོགས་པ་ཆེན་པོ་བྱུང་བ་དང་དར་རྒྱས་ཕྱིན་པའི་ལོ་རྒྱུས་ལ་བློ་གོམས་པ་ཞིག་ཅི་ནས་ཀྱང་ཡིན་དགོས་སོ། །འདིར་བོད་དུ་རྫོགས་ཆེན་དར་བའི་ལོ་རྒྱུས་མདོ་ཙམ་བརྗོད་ན་ནི།གསང་སྔགས་རྙིང་མའི་ཆོས་ཀྱི་སྙིང་པོ་མན་ངག་རྫོགས་པ་ཆེན་པོ་ཞེས་པ་འདི་ལ་ནང་གསེས་ཀྱིས་ཕྱེ་ན་སེམས་སྡེ། ཀློང་སྡེ། མན་ངག་གི་སྡེ་བཅས་གསུམ་ཡོད། དེ་ལས་སེམས་སྡེ་ལ་མ་བུ་བསྡོམས་པའི་བཅོ་བརྒྱད་ཡོད་ཅིང་། དེ་ལས་ལྔ་ནི་ལོ་ཆེན་བེེ་རོ་ཙཱ་ན་དང་། གསུམ་ནི་པཎ་ཆེན་བི་མ་ལ་ལས་བརྒྱུད་པ་ཡིན་པ་དང་། རྫོགས་པ་ཆེན་པོ་སེམས་ཕྱོགས་སུ་གྲགས་པ་ནི། ལོ་ཆེན་བེེ་རོ་ཙཱ་ན་དང་གཡུ་སྒྲ་་སྙིང་པོ་གཉིས་ལ་གཉགས་ཛྷ་ན་ཀུ་མ་རས་ཞུས། ཁོང་ལ་བཀའ་ཡི་ཆུ་བོ་ཆེན་པོ་བཞི་འདུས་ཤིང་སློབ་མའི་མཆོག་བཅུ་ལ་སོགས་པ་བྱུང་ནས་སོག་པོ་སངས་རྒྱས་ཡེ་ཤེས་སོགས་ལ་བརྒྱུད་ནས་བྱུང་བ་ཡིན། ཡང་ལོ་ཆེན་བེེ་རོ་ཙཱ་ནའི་སློབ་མ་སྤངས་སངས་རྒྱས་མགོན་པོས་རྦ་རཀྵི་ཏ་ལ་གསུངས། དེས་ཡ་ཟི་དར་མ་ཤེས་རབ་སོགས་ལ་བརྒྱུད་པ་དང་། ཡང་བེེ་རོ་ཙཱ་ནས་ཇོ་མོ་སྒྲེ་མོ་ལ་གསུངས་པ་སོགས་བརྒྱུད་པ་མི་འདྲ་བ་ཡོད། འདིའི་ལྟ་གྲུབ་ནི། རང་བྱུང་གི་ཡེ་ཤེས་ཆོས་ཉིད་ཀུན་ཏུ་བཟང་པོའི་ཀློང་དུ་ཆོས་ཅན་གྱི་སྣང་བ་ཐམས་ཅད་རང་སྣང་བཀོད་པའི་རྒྱན་ཙམ་ལས་འཆིང་གྲོལ་དང་། ཤར་བྱ་ཤར་བྱེད་དུ་མ་གྲུབ་པས། ཡོད་མེད་དང་། ཡིན་མིན་གང་དུའང་མི་དཔྱོད་པར་ཡེ་གྲོལ་ཕྱོགས་འབྱམས་ཆེན་པོར་གཏན་ལ་འབེབས་པ་དེ་ཡིན། ཀློང་སྡེ་སྟེ་རྫོགས་པ་ཆེནཔོ་ཀློང་སྡེ་ནི། པཎ་ཆེན་བི་མ་ལ་ལས་བྱུང་ཞིང་། དེས་〈དཔལ་ནམ་་ མཁའ་དང་མཉམ་པའི་རྒྱུད་〉ཀྱི་དོན་ཀློང་དགུས་བསྟན་པ་དང་། ཡེ་ཤེས་15

ཛའི མ་ཆོས་རྔོགས་ལ་ཆེ འསྒོའི་ མ ཞགའཁོ ་གསང་བ་ལ་སོགས་པའི་རྒྱུད་ལ་བརྟེན་ནས་རྡོ་རྗེ་ཟམ་པའི་མན་ངག་རྣམས་བེེ་རོ་ཙཱ་ནས་དཔང་མི་ཕམ་མགོན་པོ་ལ་གསུངས་པ་རྣམས་རིམ་གྱིས་འཛེང་དྷརྨ་བོ་དྷི་སོགས་ནས་བརྒྱུད་པ་ལས་དར་བར་མཛད། འདིའི་ལྟ་གྲུབ་ནི། སེམས་ཉིད་རང་བྱུང་གི་ཡེ་ཤེས་ཀྱིས་འཁོར་འདས་ཀུན་ལ་ཁྱབ་ཀྱང་། སྣང་བ་དངོས་པོར་རྒྱ་མ་ཆད། སྟོང་བ་དངོས་མེད་དུ་རྒྱ་མ་ཆད། གཉིས་ཀ་མ་ཡིན་པ་ཟུང་འཇུག་གི་ཕྱོགས་སུའང་མ་ལྷུང་ལ། ངོ་བོ་སྟོང་པས་རྟག་པའི་མཐའ་ལས་གྲོལ་ཞིང་།རང་རྩལ་མ་འགག་པས་ཆད་པའི་མཐའ་ལས་གྲོལ་བས་བྱ་བྲལ་བདེ་སྡུག་ལས་འདས་པའི་ལྟ་བ་གཏན་ལ་འབེབས་པར་བྱེད་པ་དེ་ཡིན། མན་ངག་སྡེ་ནི་སྙིང་ཐིག་གི་སྐོར་རྣམས་ཡིན་ཏེ། སློབ་དཔོན་པདྨ་འབྱུང་གནས་ནས་བརྒྱུད་པའི་མན་ངག་མཁའ་འགྲོ་སྙིང་ཏིག་དང་པཎ་ཆེན་བི་མ་ལ་མི་ཏྲ་ནས་བརྒྱུད་པའི་བི་མ་སྙིང་ཏིག་སོགས་ཡིན་ཞིང་། འདིའི་ལྟ་གྲུབ་ནི། འཁོར་འདས་སྤང་བླང་དང་བྲལ་ཞིང་རེ་དོགས་ཕྱོགས་ལྷུང་ལས་བརྒལ་ནས་བློ་དང་ཡིད་དཔྱོད་ལས་འདས་པའི་ཆོས་ཉིད་དེ། གཞི་དབྱིངས་ཀ་དག་མཁྲེགས་ཆོད་དང་། ལམ་སྣང་ལྷུན་གྲུབ་ཐོད་རྒལ་བསྒོམས་པས་བློ་འདས་རང་བྱུང་གི་ཡེ་ཤེས་སྐད་ཅིག་ལ་འཆར་བར་བྱེད་པ་དེ་ཡིན། ཡང་དེ་ལས་ཟབ་པའི་རྫོགས་པ་ཆེན་པོ་སྙིང་ཏིག་ནི་པཎ་ཆེན་བི་མ་ལ་མི་ཏྲ་སྔར་བོད་དུ་བྱོན་སྐབས་རྒྱལ་པོ་ཁྲི་སྲོང་ལྡེ་བཙན་དང་མྱང་ཏིང་འཛིན་བཟང་པོ་གཉིས་ལ་གསུངས་ཤིང་། མྱང་ཏིང་འཛིན་བཟང་པོས་དབུ་རུ་འབྲི་གུང་ཞྭ་ཡི་ལྷ་ཁང་དུ་གཏེར་དུ་སྦས་ནས། ཆིག་བརྒྱུད་ཀྱི་མན་ངག་རྣམས་འབྲོམ་རིན་ཆེན་འབར་ལ་གསུངས་པ་ལས་རིམ་པར་བརྒྱུད་ནས་ལྕེ་བཙུན་སེང་གེ་དབང་ཕྱུག་བར་དུ་བྱུང་། དེས་གདམས་ངག་རྣམས་གཏེར་ཁ་གསུམ་དུ་སྦས་པ་ལས། རོང་སྣར་མདའི་ལྕེ་སྒོམ་ནག་པོ་དང་། མལ་དྲོ་འཆད་པ་སྟག་གི་ཤངས་པ་རས་པ། ཡར་འབྲོག་གཡུ་མཚོའི་འགྲམ་དུ་འཁྲུངས་པའི་ ་16

ཛ〉ལེ ་ ང་པོ མ་ཆོས་རྫོགས་པ་ཆེ ་པོའི་ ངཝཱཞང་བཀྲ་ཤིས་རྡོ་རྗེ་རྣམས་ཀྱིས་གཏེར་ནས་བཏོན་ཏེ། མན་ངག་རྣམས་རིམ་བཞིན་ཀུན་མཁྱེན་ཀློང་ཆེན་པའི་བར་དུ་བྱུང་། ཀུན་མཁྱེན་ཀློང་ཆེན་པས་རྫོགས་པ་ཆེན་པོ་སྙིང་ཏིག་གི་ཆོས་སྐོར་རྣམས་གཞུང་དང་མན་ངག་གང་ཅིའི་ཐད་ནས་དར་ཞིང་རྒྱས་པར་མཛད་པས་བོད་ཡོངས་སུ་ཀློང་ཆེན་སྙིང་ཐིག་ཅེས་གྲགས་པ་འདི་བྱུང་། ཡང་མཁའ་འགྲོའི་སྙིང་ཏིག་ནི། སློབ་དཔོན་དགའ་རབ་རྡོ་རྗེ་ནས་རིག་འཛིན་ཤྲཱི་སིང་ཧ་ལ་གནང་། དེ་ལ་སློབ་དཔོན་ཆེན་པོ་པདྨ་འབྱུང་གནས་ཀྱིས་གསན་ནས་བོད་དུ་མཁའ་འགྲོ་ཡེ་ཤེས་མཚོ་རྒྱལ་ལ་གནང་།དེས་གཏེར་དུ་སྦས་པ་རྣམས་གཏེར་སྟོན་པདྨ་ལས་འབྲེལ་རྩལ་གྱིས་གཏེར་ནས་བཏོན་ཏེ་རྒྱལ་སྲས་ལེགས་པ་རྒྱལ་མཚན་སོགས་ནས་རིམ་པར་བརྒྱུད་དེ་དར་ཞིང་རྒྱས་པ་ཡིན་ཞེས་རྒྱ་ཆེར་གསུངས་པ་རྣམས་འདིར་བཀོད་ནས་རྫོགས་ཆེན་གྱི་བྱུང་བ་མདོ་ཙམ་བརྗོད་པ་རེ་ཞིག་རྫོགས་སོ། ། ། །17

ལེའུ་གཉིས་པ། རྫོགས་ཆེན་གྱི་མཚན་དོན།འདིར་རྒྱ་མཚོ་ལས་གཏིང་ཟབ་ཅིང་ཀུན་གསལ་ལས་རྒྱ་ཆེ་བའི་ཆོས་ཕུན་སུམ་ཚོགས་པ་འོད་གསལ་རྡོ་རྗེའི་སྙིང་པོའི་ལམ་བཟང་། འདས་པའི་སངས་རྒྱས་ཐམས་ཅད་ཀྱི་གཤེགས་ཤུལ། མ་འོངས་པའི་སངས་རྒྱས་ཐམས་ཅད་ཀྱི་བསྒྲུབ་བྱ། ད་ལྟ་བའི་སངས་རྒྱས་ཐམས་ཅད་ཀྱི་བགྲོད་པ་གཅིག་པའི་ལམ་བཟང་། ཚེ་གཅིག་ལུས་གཅིག་གིས་རྫོགས་པའི་སངས་རྒྱས་མངོན་དུ་བྱེད་པའི་མྱུར་ལམ་ཁྱད་པར་ཅན། ཐེག་པ་ཐམས་ཅད་ཀྱི་ཡང་སྙིང་བླ་ན་མེད་པ་ཨ་ཏི་རྫོགས་པ་ཆེན་པོ་ཞེས་བྱ་བའི་མཚན་དོན་ཅི་ཞིག་ཡིན་ཞེ་ན། རིག་འཛིན་འཇིགས་མེད་རྡོ་རྗེ་ལགས་ཀྱིས་མཛད་པའི་〈འོད་གསལ་རྫོགས་པ་ཆེན་པོའི་ཐུན་མོང་ལམ་སྦྱོང་གི་རིམ་པ་འོག་མིན་བགྲོད་པའི་བདེ་ལམ་〉ལས། བཀའ་དང་བསྟན་བཅོས་སྙིང་པོ་ཀུན་འདུས་པ། ། ཆེ་བ་བཞི་ལྡན་རྫོགས་པ་ཆེན་པོ་ཞེས། །ཞེས་གསུངས་ཏེ། རྫོགས་པ་ཆེན་པོ་ཞེས་བྱ་བ་ནི། རྒྱལ་བའི་བཀའ་དང་བསྟན་བཅོས་མཐའ་དག་གི་སྙིང་པོ་ཀུན་འདུས་ཤིང་། ཆེ་བ་བཞི་དང་ལྡན་པ་ཞིག་ལ་གོ་དགོས་པ་མངོན་སུམ་ཉིད་དུ་བསྟན། ཡང་〈རྒྱ་བོད་ཚིག་མཛོད་ཆེན་མོ་〉ལས། རྫོགས་པ་ཆེན་པོ་ཞེས་པ་ནི། སེམས་ཀྱི་རང་བཞིན་ལ་ངོ་བོ་སྟོང་བ་ཆོས་སྐུ། རང་བཞིན་གསལ་བ་ལོངས་སྐུ། ཐུགས་རྗེ་ཀུན་ཁྱབ་སྤྲུལ་སྐུ་སྟེ་སྐུ་གསུམ་གྱི་ཡོན་ཏན་ཐམས་ཅད་ལྷུན་གྱིས་གྲུབ་པས་ན་རྫོགས་པ་དང་། དེ་ནི་ཆོས་ཐམས་ཅད་ཀྱི་གནས་ལུགས་ཡིན་པས་ན་ཆེན་པོ་ཞེས་བྱའོ། །18

ཛའིལེ ཉིས་པ ཇོགས་ཆེ ་གྱི་མཚཞེས་དང་། ཡང་རིག་འཛིན་འཇིགས་མེད་རྡོ་རྗེས་མཛད་པའི་〈འོད་གསལ་རྫོགས་པ་ཆེན་པོའི་ཐུན་མོང་མ་ཡིན་པའི་ལམ་ལ་ཇི་ལྟར་སྦྱངས་པའི་རིམ་པ་མཁའ་སྤྱོད་བསྒྲོད་པའི་མྱུར་ལམ་〉ལས། དེ་ནི་སྒྱུ་ལུས་དང་ནི་འོད་གསལ་རྣམས། ། མངོན་སུམ་བསྒྲུབ་པའི་གདམས་ངག་སྣ་ཚོགས་པ། ། ཕྱོགས་གཅིག་བསྡུས་པའི་ཆོས་ལ་རྫོགས་ཆེན་བརྗོད། ། ཅེས་དང་། དབུས་བ་མཁའ་འགྲོ་མས་མཛད་པའི་〈སྣང་སྦྱང་དབུས་འགྲེལ་〉ལས། འཁོར་བའི་ཆོས་ཕུང་པོ་ཁམས་དང་སྐྱེ་མཆེད་རྣམས་རྫོགས་པས་གཞི་རྫོགས་པ། ཐེག་པའི་རྣམ་གྲངས་ལམ་གྱི་འཇུག་ངོགས་འབྲས་བུའི་འཐོབ་བྱ་བསམ་གྱིས་མི་ཁྱབ་པ་རྣམས་རྫོགས་པས་ལམ་རྫོགས་པ། སྐུ་དང་ཡེ་ཤེས་ལ་སོགས་འབྲས་བུའི་ཉེར་ལྔའི་བདག་ཉིད་ཆེན་པོར་ཡེ་ནས་བཞུགས་པས་ན་འབྲས་བུ་རྫོགས་པ་སྟེ། མདོར་ན་ལམ་ཐེག་པ་རིམ་པ་དགུའི་འབྲས་བུའི་ཆ་དང་བཅས་པ་རྫོགས་པས་ན་རྫོགས་པ། ཐེག་པ་ཐམས་ཅད་མདོ་གཅིག་ཏུ་བསྡུས། དོན་གཅིག་ཏུ་འདུས། སྙིང་པོ་གཅིག་ཏུ་དྲིལ་བའི་བདག་ཉིད་ཡིན་པས་ན་ཆེན་པོ། ཞེས་དང་། རྫོང་སྔོན་པད་མ་ཐུགས་མཆོག་རྡོ་རྗེས་མཛད་པའི་〈རྫོགས་པ་ཆེན་པོ་ཀློང་ཆེན་སྙིང་ཐིག་གི་སྔོན་འགྲོའི་ངག་འདོན་ཁྲིགས་སུ་བསྡེབས་པ་རྣམ་མཁྱེན་ལམ་བཟང་གི་འབྲུ་འགྲེལ་འདོད་འབྱུང་ནོར་བུའི་ཕྲེང་བ་〉ལས། དང་པོ་མཚན་དོན་ནི། རྫོགས་པ་ཆེན་པོ་ཞེས་པས་གཞི་བདེ་གཤེགས་སྙིང་པོ་བསྟན། དེ་ཡང་རང་གི་སེམས་ཉིད་གདོད་ནས་དག་ཟིན་པ་བདེ་བར་གཤེགས་པའི་སྙིང་པོ་ཅན་འདི་ལ་འཁོར་འདས་ལམ་གསུམ་གྱི་ཡོན་ཏན་ཐམས་ཅད་རྫོགས་པས་ན་རྫོགས་པ་སྟེ། 〈ཀུན་བྱེད་〉ལས། གཅིག་རྫོགས་གཉིས་རྫོགས་སེམས་ལ་རྫོགས། ། ཀུན་རྫོགས་བྱང་ཆུབ་སེམས་སུ་རྫོགས། །ཞེས་སོ། །ཆེན་པོ་ཞེས་རིག་སྟོང་གཉིས་སུ་མེད་པའི་ཡེ་ཤེས་འདི་ལ། སྤངས་པ་ཆེན་པོ། རྟོགས་པ་ཆེན་པོ། ཕྲིན་ལས་ཆེན་པོ་གསུམ་19

ཛཇི མ་ཆོས་རྫོགས་པ་ཆེ ཕའི་ མ ཞགཛའིལྷུན་གྱིས་གྲུབ་པའི་ཚུལ་བསྟན་པ་ཡིན་ལ། ཞེས་གསུངས་པ་དང་། དེ་རྣམས་ཀྱིས་རང་རང་གི་བཞེད་པ་ལྟར་རྫོགས་ཆེན་ཞེས་པའི་མཚན་དོན་གསལ་ཞིང་ཡང་དག་པ་ཞིག་བསྟན་ཡོད་པ་སྨོས་ཅི་དགོས། དེ་ལྟ་ན་ཡང་རྫོགས་ཆེན་ཞེས་པ་ནི། དོན་དུ་ན་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སེམས་ཉིད་ཀྱི་དབྱིངས་སུ་རྫོགས་པས་ན་རྫོགས་པ་དང་། རིག་སྟོང་གཉིས་སུ་མེད་པའི་ཡེ་ཤེས་ལ་སྤངས་པ་ཆེན་པོ་དང་། རྟོགས་པ་ཆེན་པོ་དང་། ཕྲིན་ལས་ཆེན་པོ་གསུམ་ལྷུན་གྱིས་གྲུབ་པས་ན་ཆེན་པོ་ཞེས་བརྗོད་པར་སེམས་ཤིང་།དེའི་དོན་དམ་ལ་བལྟོས་ཏེ་ཐམས་ཅད་སེམས་ཀྱིས་བཏགས་པའི་རྣམ་འགྱུར་ཙམ་ཡིན་པ་དང་། ཀུན་རྫོབ་ལ་བལྟོས་ཏེ་སེམས་ཀྱིས་བཟོས་པའི་སྣོད་བཅུད་ཀྱི་སྣང་བ་ཐམས་ཅད་གཞི་ལས་གོལ་བའི་མ་རྟོགས་འཁྲུལ་བའི་རྣམ་འགྱུར་དུ་ཡོད་པས་ན། ཆོས་ཐམས་ཅད་སེམས་ཀྱིས་བཟོས་པའི་སྣང་བ་དང་། སེམས་ཉིད་སྐྱེ་འགག་མེད་པ་གཞི་མེད་རྩ་བྲལ་དུ་འདུག་པའི་དོན་དུ་སྣང་ངོ་། ། རྫོགས་ཆེན་གྱི་མཚན་དོན་བརྗོད་པ་རེ་ཞིག་རྫོགས་སོ་ ། ། ། །20

ལེའུ་གསུམ་པ། རྫོགས་ཆེན་གྱི་ཕན་ཡོན།དེ་ཡང་འཛམ་བུའི་གླིང་གི་མི་རྣམས་ཀྱིས་ཐུན་མོང་དང་ཐུན་མིན་གྱི་རིག་པའིགནས་ཀུན་ལ་བརྩོན་པས་སྦྱངས་པ་ནི་ཕན་ཡོན་ཞིག་འཐོབ་པའི་ཆེད་དུ་ཡིན་གྱི། སོས་དལ་དུ་སྡོད་པར་སྐྱོ་ནས་དམིགས་ཡུལ་གང་ཡང་མེད་པར་དཀའ་བ་སྤྱད་ནས་སློབ་གཉེར་བྱུང་རྒྱལ་དུ་བྱེད་པ་ཞིག་གཏན་ནས་མིན། དེ་བཞིན་དུ་ཐེག་པ་ཐམས་ཅད་ཀྱི་སྙིང་པོ། བསྟན་པ་ཐམས་ཅད་ཀྱི་རྩ་བ། གྲུབ་མཐའ་ཐམས་ཅད་ཀྱི་ཡང་རྩེ། རྒྱུད་ཐམས་ཅད་ཀྱི་རྒྱལ་པོ། ལུང་ཐམས་ཅད་ཀྱི་གལ་མདོ། མན་ངག་ཐམས་ཅད་ཀྱི་ཡང་སྙིང་། ཐེག་པ་ཐམས་ཅད་ཀྱི་བཅུད་བསྡུས། དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་དགོངས་པ་དང་རོ་གཅིག་ཏུ་གྱུར་པ། ཚེ་གཅིག་ལུས་གཅིག་གིས་སྐུ་བཞི་ཡེ་ཤེཟློ་༄འ་བདག་ཉིད་མི་སློབ་པའི་ཟུང་འཇུག་ཆེན་པོ་ཁྱབ་བདག་གདོད་མའི་མགོན་པོ་བཅོམ་ལྡན་འདས་དཔལ་ཀུན་ཏུ་བཟང་པོའི་གོ་འཕང་རིན་པོ་ཆེ་མངོན་དུ་བྱེད་པའི་མྱུར་ལམ་ཁྱད་པར་ཅན་ཨ་ཏི་རྫོགས་པ་ཆེན་པོ་འཆད་པ་དང་། ཉན་པ། སྒོམ་པ།ཀློག་པ་སོགས་བྱེད་པ་ལའང་ཕན་ཡོན་སྨྲ་བསམ་བརྗོད་པའི་ཡུལ་ལས་འདས་པ་ཞིག་ཡོད་དེ། ཇི་སྐད་དུ། དེ་ཡང་ཐོག་མར་ལམ་ཟབ་མོ་ཆ་ཚང་བ་གདམས་པའི་རྒྱལ་པོ་འདི་ལ། ཐོས་བསམ་སྒོམ་གསུམ་གྱི་སྒོ་ནས་ཉམས་སུ་བླང་བར་བྱར་ཡོད་པ་ནི། འཕྲལ་ཡུན་གྱི་དོན་རྒྱ་ཆེན་པོ་འགྲུབ་པ་ཡིན་ཏེ། ཞེས་དང་།མཉམ་མེད་ཇོ་བོ་རྗེའི་ཞལ་ནས། ཕན་བཏགས་པ་ཐམས་ཅད་ཀྱི་མཆོག་བློ་ཆོས་21

ཛའི མ་ཆོས་རྔོ ས་སྡ་ཆེ འསྒོའི་ མཕན ཙྭའིལ་བསྒྱུར་པ་དེ་ཡིན། ཞེས་དང་། 〈མདོ་〉ལས། སྐྱེ་བོ་མང་པོ་དགའ་བ་དང་།ཆོས་སྲུང་རྣམས་ཀྱིས་བསྲུང་བ་དང་། ལྷ་རྣམས་ཀྱིས་བསྟོད་པ་དང་། མི་མ་ཡིན་གྱིས་མི་བརྫི་བ་དང་། ཕྱོགས་བཅུར་སྙན་པར་གྲགས་པ་དང་། ཤེས་རབ་སྤོབས་པ་མི་ཟད་པ་དང་། བླ་ན་མེད་པའི་སངས་རྒྱས་སུ་འགྱུར་རོ། ། ཞེས་འོད་གསལརྫོགས་པ་ཆེན་པོའི་ཆོས་འཆད་པ་དང་། ཉན་པ་དང་། སྒོམ་པ་དང་།ཀློག་པ་དང་། འཛིན་པ་ལ་སོགས་པའི་ཕན་ཡོན་རྣམས་ཅུང་ཟད་ཁ་གསལ་ཞིང་དོན་དྲིལ་བ་ཞིག་གསུངས་པའི་ཕྱིར་རོ། །འོད་གསལ་རྫོགས་པ་ཆེན་པོའི་ཆོས་སམ་གདམས་པ་ཟབ་མོ་འདི་འཆད་པ་དང་། ཉན་པ་དང་། སྒོམ་པ་དང་། ཀློག་པ་དང་། འཛིན་པ་སོགས་བྱེད་པའི་སྐལ་བ་དང་ལྡན་པར་འགྱུར་བ་ལྟ་ཞོག ཐ་ན་གདམས་པ་འདི་ཉིད་ཀྱི་མཚན་ཐོས་པ་ལ་ཡང་སྐྱེ་བ་མང་པོར་ལེགས་པར་སྤྱད་པ་དུ་མ་ཞིག་དགོས་པར་གསུངས་ཏེ། ཇི་སྐད་དུ། རིགས་ཀྱི་བུ་གང་གིས་འདས་པའི་དུས་ན། སངས་རྒྱས་མཚན་མེད་མཐའ་ཡས་པ་དེ་སྙེད་ལ་བསྙེན་བཀུར་དང་མཆོད་པ་བྱས་ཏེ།དགེ་བའི་རྩ་བ་རབ་ཏུ་བསྐྲུན་པས་མདོ་སྡེ་འདིའི་མིང་ཐོས་པར་འགྱུར་རོ། །ཞེས་གསུངས་པའི་ཕྱིར་རོ། ། མདོ་སྡེ་རེ་རེ་ཙམ་གྱི་མཚན་ཐོས་པའང་དེ་ལྟར་གསུངས་ན། མདོ་སྡེ་ཐམས་ཅད་ཀྱི་སྙིང་པོ་ཕྱོགས་གཅིག་ཏུ་བསྡུས་པ་ནི་དེ་བས་ཀྱང་སྨོས་ཅི་དགོས། དེའི་ཕྱིར་གཤམ་དུ་ཨ་ཏི་རྫོགས་པ་ཆེན་པོའི་གདམས་པ་ཟབ་མོའི་ཕན་ཡོན་བསྟན་པ་ནི། ཇི་སྐད་དུ།བྱང་ཆུབ་དོན་དུ་གཉེར་བའི་སྐལ་བ་ལ། །སྐྱེས་བུ་གསུམ་གྱི་ལམ་གྱི་གནད་བསྡུས་པ། །རྫོགས་ཆེན་འཆད་ཉན་སྒོམ་པའི་ཡོན་ཏན་དང་། །འཆད་དང་ཀློག་པའི་ཕན་ཡོན་བསྡུས་ལ་བརྗོད། །22 ་

ཉེའི6སྒོ ་ མ་པ ཅསྡོ ས་ཆེ ་།སྙེཡབ ༠༥ཅེས་བཤད་པ་ལྟར། འདིར་དམ་ཆོས་རྫོགས་པ་ཆེན་པོའི་གདམས་པ་འདི་ལ་ཐོས་པ་དང་། སྒོམ་པ་དང་། ཁ་ཏོན་དུ་བྱེད་པ་ལ་སོགས་པའི་ཕན་ཡོན་ཉུང་ངུ་རྣམ་གསལ་ཞིག་བརྗོད་པར་བྱའོ། །དང་པོ་ཐོས་པའི་ཕན་ཡོན་ནི། སྤྱིར་རྒྱལ་བའི་བཀའ་དང་བསྟན་བཅོས་གང་དང་གང་ཞིག་ལ་ཐོས་པ་བཙལ་ཡང་ཕན་ཡོན་དཔག་ཏུ་མེད་པ་ཡོད་དེ།〈ཐོས་པའི་ཚོམས་〉ལས། ཐོས་པས་ཆོས་རྣམས་ཤེས་པར་འགྱུར། ། ཐོས་པས་སྡིག་ལས་ལྡོག་པར་བྱེད། ། ཐོས་པས་དོན་མ་ཡིན་པ་སྤོང་། ། ཐོས་པས་མྱ་ངན་འདས་པ་འཐོབ། ། ཅེས་དང་། སྐྱེས་རབས་ལས། གང་ཞིག་ཐོས་པས་ཡིད་ནི་དད་གྱུར་ནས། །ལེགས་པར་དགའ་ལ་བརྟན་པ་ཉིད་དུ་འགྱུར། ། ཤེས་རབ་སྐྱེ་ཞིང་གཏི་མུག་མེད་པར་འགྱུར། ། རང་གི་ཤེས་ཀྱང་དེ་ནི་ཉོ་བའི་རིགས། ། ཐོས་པ་གཏི་མུག་མུན་སེལ་སྒྲོན་མེ་ཡིན། ། རྐུན་པོ་ལ་སོགས་མི་འཁྱེར་ནོར་གྱི་མཆོག །ཀུན་ཏུ་རྨོངས་པའི་དགྲ་འཇོམས་མཚོན་ཆ་ཡིན། ། ཐབས་ཚུལ་མན་ངག་སྟོན་པས་གྲོགས་ཀྱི་མཆོག ། ཕོངས་པར་གྱུར་ཀྱང་མི་འགྱུར་མཛའ་བོ་ཡིན། ། གནོད་པ་མེད་པ་མྱ་ངན་ནད་ཀྱི་སྨན། ། ཉེས་པ་ཆེན་པོའི་དཔུང་འཇོམས་དཔུང་གི་མཆོག ། གྲོགས་དང་དཔལ་དང་གཏེར་གྱི་མཆོག་ཀྱང་ཡིན། །ཡ་རབས་རྣམས་དང་ཕྲད་ན་སྐྱེས་ཀྱི་མཆོག ། ཚོགས་ཀྱི་ནང་ན་མཁས་པ་མགུ་བར་འགྱུར། ། ཞེས་གསུངས་པའི་ཕྱིར། གཞན་ཡང་ཨ་ཏི་རྫོགས་པ་ཆེན་པོའི་ཆོས་སམ་གདམས་པ་ལ་ཐོས་པ་འཚོལ་བར་འདོད་པ་དག་གིས་ང་རྒྱལ་དང་། མ་དད་པ་དང་། དོན་དུ་གཉེར་བ་མེད་པ་དང་། ཕྱི་རོལ་དུ་ཡིད་རྣམ་་པར་གཡེང་བ་དང་། ཡིད་བསྡུས་དང་། སྐྱོ་བས་ཉན་པ་སྟེ་དྲི་མའམ་སྐྱོན་དྲུག་ཡོངས་སུ་སྤངས་ཤིང་། ཉན་མཁན་གྱིས་རང་ལ་ནད་པ་ལྟ་བུའི་འདུ་ཤེས་དང་།ཆོས་ལ་སྨན་པ་ལྟ་བུའི་འདུ་ཤེས་དང་། བླ་མ་དང་སློབ་དཔོན་ལ་སྨན་པ་ལྟ་བུའི་23

བསྔོ མ་ཆོས་རྫོ ས་སྡ་ཆེ བསྒོརི་ མ 4〉 ་འདུ་ཤེས་སམ། ཡང་ན་རང་ཉིད་མགྲོན་པོ། ཆོས་ལ་གྲུ། བླ་མ་ལ་མཉན་པ།གཞན་ཡང་རང་ཉིད་རྒྱུས་མེད། ཆོས་ལ་ཞོན་པ། བླ་མ་ལ་ལམ་མཁན་ལ་སོགས་པའི་འདུ་ཤེས་ཉེ་བར་བཞག་ནས་མཉན་ན་ཕན་ཡོན་ནི་མཐའ་ཡས་པ་ཞིག་ཡོད་དེ། ཛྙོམྱང་འདས་〉ལས། གལ་ཏེ་སེམས་ཅན་གང་གི་རྣ་ལམ་དུ་ལན་གཅིག་ཙམ་ཐོས་པ་ཙམ་གྱིས། བསྐལ་བ་བདུན་གྱི་བར་དུ་ངན་སོང་དུ་མི་ལྷུང་ངོ་། །ཞེས་གསུངས་པ་ལྟར་ཡིན་ཞིང་། ཐོས་པའི་སྟོབས་ཀྱིས་ཆོས་ཟབ་མོ་འདི་ལ་དད་པ་རབ་ཏུ་བསྐྱེད་ན་ཡང་། སྐལ་བ་མེད་པའི་མི་རྣམས་ཆོས་ཟབ་མོ་འདི་ཐོས་པ་ལྟ་ཞོག ཐ་ན་མཚན་ཙམ་ཡང་རྣ་བར་ལྷུང་བ་ཡང་ཤིན་ཏུ་དཀའ་བ་དང་། མཚན་ཙམ་རྣ་བས་ཐོས་པའི་སྐལ་བ་དང་ལྡན་པར་གྱུར་ན་ཡང་། སྔོན་བསགས་ཀྱི་བསོད་ནམས་དམན་པའམ་ལས་འབྲེལ་མེད་པ་ཞིག་ཡིན་ན་ཆོས་ཟབ་མོ་འདིར་དད་པའི་སྐལ་བ་ནི་ཧ་ཅང་འཐོབ་དཀའ་བ་ཞིག་ཡིན་ཏེ། ཕྱག་རྒྱའི་མདོ་ལས། འཇམ་དཔལ་ཆོས་ཀྱི་རྣམ་གྲངས་འདིར་མོས་པ་དཀའ་སྟེ།སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་ལ་བསྙེན་བཀུར་བྱས་པའི་སེམས་ཅན་དེ་དག་གིས་ཆོས་ཀྱི་རྣམ་གྲངས་འདི་ཐོས་པར་འགྱུར་ཞིང་། ཐོས་ནས་ཀྱང་མོས་པར་འགྱུར་རོ། ། ཞེས་གསུངས་པའི་ཕྱིར་རོ། ། དེ་ལས་མངོན་པར་ཤེས་ཐབ་པ་ཞིག་ནི་ཆོས་ཟབ་མོ་འདི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་༄པོ་ལ་བསྙེན་བཀུར་བྱས་པའི་བསོད་ནམས་ཀྱི་ཕུང་པོ་མངོན་པར་མཐོ་བའི་སེམས་ཅན་རྣམས་མ་གཏོགས་གཞན་རྣམས་ཀྱིས་དཀའ་བ་མེད་པར་ཐོས་པར་འགྱུར་བ་ཞིག་མིན་ཞིང་། ཆོས་ཟབ་མོ་འདི་ཐོས་ཤིང་དད་པར་གྱུར་པའི་སེམས་ཅན་རྣམས་ནི་བསོད་ནམས་ཆེན་པོ་ལྡན་པ་ཞིག་ཡིན་པ་སྟེ། བདེ་ལྡན་ཞིང་མདོ་ལས། ལྟ་བ་ཅན་དང་དམན་དང་ཞུམ་རྣམས་ཀྱིས། ། སངས་རྒྱས་ཆོས་ལ་དད་པ་རྙེད་མི་ནུས། ། གང་དག་སྔོན་གྱི་སངས་རྒྱས་མཆོད་བྱེད་པ། ། དེ་24

ཛ〉མེ ཕན མ་པ རྫོ ས་ཆེ ་གྱིཕ་ འ་དག་འཇིག་རྟེན་མགོན་གྱི་སྤྱོད་ལ་སློབ། ། ཅེས་དང་། ཕལ་ཆེན་བཟང་པོ་དཔལ་གྱི་ལེའུ་ལས། གང་རྣམས་ཉན་ཐོས་ཐེག་པའང་ཡིད་ཆེས་པའི། ། མི་རྣམས་འཇིག་རྟེན་ཀུན་ན་དཀོན་པ་སྟེ། ། དེ་བས་རང་རྒྱལ་ཐེག་པ་ལའང་དད་པ་དཀོན། ། ཐེག་ཆེན་དད་བྱེད་དེ་བས་ཤིན་ཏུ་དཀོན། ། ཐེག་ཆེན་འདི་ལ་ཞུགས་པ་དཀོན་པ་སྟེ། ། འདི་འདྲའི་ཆོས་ལ་དད་པ་ཤིན་ཏུ་དཀོན། ། འཛིན་ཅིང་སྤེལ་བྱེད་སྨོས་ཀྱང་ཅི་དགོས་ཏེ། ། ཡང་དག་མ་ནོར་འཇུག་པ་སྨྱོས་ཅི་དགོས། །ཞེས་གསུངས་པའི་ཕྱིར་དང་། ཆོས་ཟབ་མོ་དག་ལ་ཐོས་པ་བྱས་ཏེ་དད་པ་རབ་ཏུ་སྐྱེས་ནས་འཛིན་པའི་ལས་ལ་བརྩོན་པའི་ཕན་ཡོན་ནི། མདོ་ཏིང་འཛིན་རྒྱལ་པོ་ལས། སེམས་ཅན་ཐམས་ཅད་སངས་རྒྱས་ཐོབ། ། དེ་དག་མིགཡོ་མཆོད་བྱས་ཏེ། ། བསྐལ་བར་སེམས་ཅན་སྙེད་དུ་ཡང་། ། རྟག་ཏུ་གུས་པར་མཆོད་པ་བས། ། གང་གིས་ཚིག་གཅིག་བཟུང་བ་ན། ། བསོད་ནམས་སྔ་མ་ཐམས་ཅད་ནི། ། བཅུ་དྲུག་ཆར་ཡང་མི་ཕོད་དོ། ། ཞེས་གསུངས་པ་ལྟར་ཡིན་ནོ། །གཉིས་པ་སྒོམ་པའི་ཕན་ཡོན་ནི། སྒོམ་པ་ཞེས་པ་ནི་བསམ་བྱུང་གི་ངེས་པ་རྙེད་པའི་དོན་ལ་དཔྱད་འཇོག་ཅི་རིགས་ཀྱི་སྒོ་ནས་ཡང་ཡང་འདྲིས་པར་བྱེད་པའི་ཤེས་རབ་ཡིན་ཞིང་། དེ་ལས་དཔྱད་སྒོམ་ཞེས་པ་ནི། བདག་མེད་པའི་དོན་ལ་ཤེས་རབ་ཀྱིས་སོ་སོར་དཔྱད་ནས་སྤྲོས་པ་ཐམས་ཅད་དང་བྲལ་བའི་དབྱིངས་སུ་མཉམ་པར་འཇོག་པ་དེ་ཡིན་པ་དང་། འཇོག་སྒོམ་ཞེས་པ་ནི།དམིགས་པའི་ཐོག་ཏུ་སེམས་མ་གཡེང་བར་བཞག་ནས་སྒོམ་པ་དེ་ཡིན། དེ་ལྟ་ནའང་སྐབས་འདིའི་སྒོམ་པ་ཞེས་པ་ནི། ཨ་ཏི་རྫོགས་པ་ཆེན་པོའི་གདམས་པ་ཟབ་མོའི་དོན་རང་རྒྱུད་ལ་སྦྱར་ནས་ལག་ལེན་དུ་འཁྱེར་བར་གོ་དགོས་ཤིང་།དེ་ལྟར་ཨ་ཏི་རྫོགས་པ་ཆེན་པོའི་དོན་ཟབ་མོ་བསྒོམ་ན་ཕན་ཡོན་དཔག་ཏུ་མེད་25

ཐོའི མ་ཆོས་རྫོ ས་པ་ཆེ བསྒོའི་ མ ཐོ〉པ་ཞིག་ཡོད་དེ། ཡབ་སྲས་མཇལ་བའི་མདོ་ལས། གང་གིས་བསྐལ་བ་བཅུའི་བར་དུ་ཉན་ཏེ་གཞན་ལ་བསྟན་པས། གང་སེ་གོལ་གཏོགས་པ་ཙམ་འདི་བསྒོམ་ན། དེ་ཉིད་དེ་ལས་བསོད་ནམས་ཆེས་མང་དུ་འཕེལ་ལོ། ། ཞེས་དང་། མདོ་ཏིང་ངེ་འཛིན་རྒྱལ་པོ་ལས། སངས་རྒྱས་ཀུན་གྱི་བསྟན་པ་ཡི། ། བྱང་ཆུབ་ལམ་ལ་བསྒོམ་པར་བྱེད། ། ལམ་དེར་གོམས་པར་བསྒོམ་བྱས་ན། ། བླ་མེད་སངས་རྒྱས་འགྲུབ་པར་འགྱུར། ། ཞེས་གསུངས་པའི་ཕྱིར། ཆོས་ཟབ་མོ་དག་ལ་དཔྱད་འཇོག་ཅི་རིགས་ཀྱི་སྒོ་ནས་ལེགས་པར་བསྒོམ་ན་མཐར་ཐུག་ཇི་ལྟ་བ་དང་ཇི་སྙེད་པ་མཁྱེན་པའི་སངས་རྒྱས་ཀྱི་གོ་འཕང་ཐོབ་སྟེ་ཕན་ཡོན་ཀུན་གྱི་ནང་ནས་ཆེས་ཁྱད་དུ་འཕགས་ཤིང་འགྲན་པའི་ཟླ་ཐམས་ཅད་དང་བྲལ་བའི་ཕན་ཡོན་ཐོབ་པ་འགྱུར་བ་དངོས་སུ་མཚོན་ཡོད་དོ། །གསུམ་པ་ཁ་ཏོན་དུ་བྱས་པའི་ཕན་ཡོན་ནི། གོང་གསལ་གྱི་དེ་ལྟར་ལམ་མ་སྦྱངས་པའི་སེམས་ཅན་དག་གིས་ཆོས་ཁ་ཏོན་དུ་བྱས་ནའང་ཕན་ཡོན་ཡོད་དེ།འཇམ་དཔལ་སྙིང་པོ་ལས། གསུང་རབ་ཀུན་གྱི་སྙིང་པོ་བསྡུས་བསྡུས་པ། །ཚུལ་འདི་ཐུན་རེ་སྟོན་དང་ཉན་པས་ཀྱང་། ། དམ་ཆོས་འཆད་དང་ཐོས་པའི་ཕན་ཡོན་ཚོགས། །རླབས་ཆེན་སྡུད་པར་ངེས་པས་དེ་དོན་བསམ། ། ཞེས་དང་།མདོ་སྡེ་ལས། ལན་གཅིག་བཀླགས་ན་བསྐལ་བ་སྟོང་གི་བར་དུ་འཁོར་བ་ལ་རྒྱབ་ཀྱིས་ཕྱོགས་པར་འགྱུར་རོ། ། བཅངས་པ་ཙམ་གྱིས་སྐྱེ་བ་དྲན་པར་འགྱུར་རོ། ། ཞེས་དང་། གཞན་ཡང་རྫོགས་པ་ཆེན་པོའི་རྒྱུད་ལས་ཀྱང་ཕན་ཡོན་མཐའ་ཡས་པ་ཞིག་གསུངས་པའི་ཕྱིར། ཨ་ཏི་རྫོགས་པ་ཆེན་པོའི་གདམས་པ་ཟབ་མོ་འདི་ཉིད་ས་སྟེང་ན་རབ་ཏུ་དཀོན་པའི་རིན་པོ་ཆེ་ཞིག་ཡིན་པས། འདི་ལ་ཐོས་པ་དང་། སྒོམ་པ་དང་། ཁ་ཏོན་དུ་བྱས་ན་བསྐལ་བ་བདུན་གྱི་བར་དུ་ངན་སོང་དུ་མི་ལྷུང་བ་དང་། སངས་རྒྱས་ཐོབ་པ། བསོད་ནམས་འཕེལ་བ།26 ་

ཛའིལེ ་ག མ་ལ རྔོགས་ཆེ ་གྱིཕབ ༠༥འཁོར་བ་ལས་རྒྱབ་ཀྱི་ཕྱོགས་པ། སྐྱེ་བ་དྲན་པ་སོགས་ཕན་ཡོན་མཐའ་ཡས་པ་ཞིག་ཡོད་ལ། དེང་སང་གི་སེམས་ཅན་ཡོད་དོ་ཅོག་གིས་རྒྱལ་བའི་བསྟན་པ་སྤྱི་དང་ཁྱད་པར་དུ་ཨ་ཏི་རྫོགས་པ་ཆེན་པོའི་ཆོས་སམ་གདམས་པ་ཟབ་མོར་ཐོས་པ་དང་། སྒོམ་པ་དང་། ཁ་ཏོན་བཅས་བྱེད་པའི་ལས་ལ་བརྩོན་པ་བརྒྱ་ཕྲག་ཐང་ལྷོད་མེད་པར་བརྩེགས་པར་འོས་སོ། ། ། །27

ལེའུ་བཞི་པ། གདམས་ངག་གི་ཁྲིད་ཆུལ།དེ་ཡང་ཚེ་གཅིག་ལུས་གཅིག་གིས་སྐུ་བཞི་ཡེ་ཤེས་ལྔའི་བདག་ཉིད་མི་སློབ་པའི་ཟུང་འཇུག་ཆེན་པོ་ཁྱབ་བདག་གདོད་མའི་མགོན་པོ་བཅོམ་ལྡན་འདས་དཔལ་ཀུན་ཏུ་བཟང་པོའི་གོ་འཕང་རིན་པོ་ཆེ་མངོན་དུ་བྱེད་པའི་མྱུར་ལམ་ཁྱད་པར་ཅན་དུ་གྱུར་པའི་ཨ་ཏི་རྫོགས་པ་ཆེན་པོའི་ཟབ་དོན་སྙིང་པོའི་གདམས་པ་འདི་ཉིད་སྐལ་བ་དང་ལྡན་པའི་སློབ་མ་རྣམས་ལ་ཁྲིད་པའི་དུས་སུ་གཤམ་གསལ་གྱི་འདི་དག་གལ་བོ་ཆེ་ལ་ནན་ཏན་དུ་བྱ་དགོས་སོ། །ས་བཅད་དང་པོ། བླ་མའི་མཚན་ཉིད།དེང་གི་དུས་འདིར་ཆོས་པའི་གཟུགས་ཀྱིས་རང་ཉིད་ལ་རྙེད་བཀུར་སྙན་གྲགས་འཚོལ་བའི་སླད་དུ་གཞན་རྣམས་བག་ཚ་བ་ཅུང་ཟད་ཙམ་ཡང་མེད་པར་བསླུ་བར་བྱེད་པའི་ལུས་ཅན་མཐའ་ཡས་པ་ཞིག་ཡོད་པ་ནི། ཇི་སྐད་དུ།〈མཁས་པའི་དགའ་སྟོན་〉ལས། སྲིད་པ་འདི་ཡིས་རང་གི་ངང་ཚུལ་རྣམས། །རབ་ཏུ་གསལ་བར་རྟག་ཏུ་བསྟན་ན་ཡང་། ། ད་ཚེ་འདིའི་རྙེད་བཀུར་ལྷུར་ལེན་པའི། །སྡེ་སྣོད་འཛིན་པ་ཁས་འཆེ་འདི་འདྲ་ཅི། ། འདོད་པའི་རྣམ་རྟོག་ཅུང་ཟད་ཁ་མ་བྲི། ། རྙེད་བཀུར་སྒྲུབ་ཕྱིར་མི་བྱེད་ཅི་ཡང་མེད། ། དེ་དག་སྤྲུལ་པའི་ལུས་ཅན་ཡིན་པར་རློམ། ། ས་སྟེང་འདི་འདྲས་གང་བས་རབ་ཏུ་སྐྱོ། ། རང་སེམས་གདུལ་བའི་ཆེད་དུ་ཆོས་གསུངས་མོད། ། དེང་དུས་ཆོས་ལ་བསྟེན་ནས་28

ཛའིལེ ཕབགི་པ ག མསཕརག་གི་ ད ལདྲེགས་ཤིང་ཁེངས། ། ཁྱིམ་པ་ཀུན་ལས་ལྷག་པར་ཆགས་སྡང་འཕེལ། ། ཞེས་གསུངས་པ་ལྟར། བོད་ཀྱི་ཡུལ་འདི་ན་ཧ་ཅང་མང་པོ་ཞིག་ཡོད་པས། བླ་མ་བསྟེན་པར་འདོད་པའི་སློབ་མ་རྣམས་ཀྱིས་ཆོས་གོས་རྣམ་གསུམ་གྱོན་པ་ཞིག་ཡིན་པ་མཐོང་མ་ཐག་རང་ཉིད་ཀྱི་བླ་མར་བཀུར་བར་མི་བྱ་སྟེ། ཆོས་གོས་རྣམ་གསུམ་གྱོན་པ་ཐམས་ཅད་བླ་མར་རུང་བ་ཞིག་མ་ཡིན་ཏེ། ཆོས་གོས་རྣམ་གསུམ་གྱོན་ན་ཡང་བླ་མའི་མཚན་ཉིད་མི་ཚང་བ་མང་པོ་ཞིག་ཡོད་པའི་ཕྱིར་རོ། ། དེས་ན་བླ་མ་ནི་གང་བྱུང་མང་བྱུང་དང་གང་འདོད་འདོད་དུ་བཙལ་ཆོག་པ་ཞིག་གཏན་ནས་མིན་ཞིང་། གལ་སྲིད་རང་ཉིད་ལས་དམན་པའི་མི་ཞིག་བླ་མར་བཀུར་ཞིང་བསྟེན་ན་རང་ཉིད་ཀྱི་མི་ཚེ་སྟོང་ཟད་དུ་གཏོང་བ་མ་ཟད། ད་དུང་ཆོས་རྣམ་དག་ཅིག་རྒྱུད་དུ་འབྱོར་བར་རེ་བ་དེ་ཡང་སྐྱ་རེངས་ཁྲོད་ཀྱི་སྐར་མདང་། འོད་ཟེར་ཁྲོད་ཀྱི་མུན་པ། ཆར་པའི་རྗེས་ཀྱི་འཇའ་ཚོན་བཞིན་དུ་འགྱུར་བར་གོར་མ་ཆག་པས། བླ་མ་མཚན་ཉིད་དང་ལྡན་པ་ཞིག་བསྟེན་རྒྱུ་ནི་ཤིན་ཏུ་གལ་ཆེ་བ་ཞིག་ཡིན་ཏེ། དེ་ཡང་འདི་སྐད། ཕན་བདེའི་འབྱུང་གནས་རྒྱལ་བའི་བསྟན་པ་ལ། ། དལ་འབྱོར་དོན་ཡོད་ཕྱིར་དུ་འཇུག་པ་ན། ། ཐོག་མར་དགེ་བའི་བཤེས་གཉེན་བཙལ་ཞིང་བསྟེན། ། ཞེས་གསུངས་པའི་ཕྱིར། དེ་ལྟར་འདི་དང་གཏན་གྱི་ཕན་པ་དང་བདེ་བ་མ་ལུས་པའི་འབྱུང་གནས་རྒྱལ་བའི་བསྟན་པ་རིན་པོ་ཆེ་བརྒྱ་ལམ་ན་མཚན་ཙམ་ཡང་ཐོས་པར་དཀའ་བ་ཉིད་འཇིག་རྟེན་དུ་གནས་པ་ལ། དལ་འབྱོར་གྱི་ཆོས་དང་ལྡན་པའི་ཡིད་བཞིན་ནོར་བུ་ལྟ་བུའི་མི་ལུས་ཐོབ་པ་དག་ཆུད་ཟོས་སུ་མི་གཏོང་བར་དོན་ཡོད་པར་བགྱི་བའི་ཕྱིར་དུ་འཇུག་པའི་བློ་གྲོས་དང་ལྡན་པ་དག ཐོག་མར་ཁོ་ན་དགེ་བའི་བཤེས་གཉེན་ཏེ་བླ་མ་མཚན་ཉིད་དང་ལྡན་པ་ཞིག་ལེགས་པར་བཙལ་ནས་རྙེད་པ་ན་ཚུལ་བཞིན་དུ་བསྟེན་དགོས་ན་ཡང་། ཆེད་དུ་བརྗོད་པའི་ཚོམས་ལས། དམན་29

ཛའི མ་ཆོས་རྫོགས་ལ་ཆེ ཡོའི་ མགཞགཛའིཔ་བསྟེན་པས་མི་དག་ཉམས་འགྱུར་ཞིང་། ། ཐད་ཀར་བབས་པ་བསྟེན་པས་སོ་ན་གནས། ། གཙོ་བོ་བསྟེན་པའི་དམ་པ་ཐོབ་པར་འགྱུར། ། ཞེས་གསུངས་པ་ལྟར། གསང་ཆེན་རྡོ་རྗེ་ཐེག་པའི་སྙིང་པོའི་དོན་མང་དུ་ཐོས་པའི་ཡོན་ཏན་རང་ཉིད་ལས་ཀྱང་དམན་པ་ཞིག་བླ་མ་བསྟེན་པས་བསྟེན་མི་དག་ལའང་ཡོན་ཏན་གང་ཡང་མི་སྐྱེ་བར་སྐྱོན་མང་པོ་སྐྱེད་པས་ཉམས་པར་འགྱུར་ཞིང་།གསང་ཆེན་རྡོ་རྗེ་ཐེག་པ་སྤྱི་དང་ལྷག་པར་དུ་ཨ་ཏི་རྫོགས་པ་ཆེན་པོའི་དོན་མང་དུ་ཐོས་པའི་ཡོན་ཏན་ཡང་རང་ཉིད་དང་མཉམ་པ་སྟེ་ཆེ་ཆུང་ངམ་དམན་ལྷག་ཅི་ཡང་མེད་པ་ཞིག་བླ་མ་བསྟེན་པས་བསྟེན་མི་དག་གི་ཡོན་ཏན་ཡར་སྐྱེད་མི་འབྱུང་ཞིང་སྔར་གྱི་ཡོན་ཏན་རྣམས་ཀྱང་ཆུད་ཟོས་སུ་མི་འགྲོ་བ་སྟེ་འཕེལ་འགྲིབ་ཅི་ཡང་མེད་པར་སོ་ན་གནས་པ་ཞིག་ཏུ་འགྱུར་བས། དེ་འདྲའི་བླ་མ་བསྟེན་ན་རང་ཉིད་ཀྱི་ཆུ་ཚོད་དང་། ལང་ཚོ། སེམས་ཤུགས་བཅས་དོན་མེད་པའི་སྒོ་ནས་ཆད་ཟོས་སུ་གཏོང་བ་སྟེ་མི་ཚེ་སྟོང་ཟད་དུ་གཏོང་སྲིད་པ་ཡིན། གཞན་དུ་༄ན་རྒྱུད་རང་ཤར་ལས། མི་ཤེས་ང་རྒྱལ་ཆེན་པོ་དང་། ། བློ་རྨོངས་ཚིག་ཕྱིར་འབྲེང་པ་དང་། ། གསང་སྔགས་དོན་ལ་མི་དགོངས་དང་། ། གཞན་གྱི་ཞེ་གཅོད་ཁེངས་ཚིག་དང་། ། ལོག་པའི་ལམ་དུ་ཞུགས་པ་དང་། ། དབང་གི་དཀྱིལ་འཁོར་ཞལ་མ་མཐོང་། ། དམ་ཚིག་འཆལ་བར་གྱུར་པ་དང་། ། དྲིས་པ་དག་ལ་ལན་མི་འདེབས། ། ཐོས་ཆུང་ང་རྒྱལ་ཆེ་བ་སྟེ། ། སློབ་དཔོན་མ་བརྟགས་སློབ་མའི་བདུད། །ཅེས་གསུངས་པས། གསང་སྔགས་རྡོ་རྗེ་ཐེག་པའི་སྙིང་པོའི་དོན་མི་ཤེས་ན་ཡང་ཤེས་པའི་ཚུལ་འཆོས་སྤྲས་ཏེ་ང་ལས་ལྷག་པ་གཞན་ན་མེད་དོ་སྙམ་པའི་ང་རྒྱལ་ཆེ་བ། བློ་རྨོངས་པའི་དབང་གིས་གསང་སྔགས་ཀྱི་དགོངས་དོན་ཟབ་མོའི་ཚུལ་ལ་བསམ་བློ་མི་གཏོང་བའམ་གཏོང་མི་ཤེས་པར་དྲི་མ་ཅན་དུ་བྱེད་པ་ནོར་འཁྲུལ་ཅན་དང་ཐེ་ཚོམ་གྱིས་འཆང་བ་བྱིས་པ་ཐང་དཀྱིལ་དུ་3ཤཾ

༠༔ཁྱོ3ཞི ཛིཟསྦྱོན་ཅགི །སྐའ་ཕར ་ ་ ཟུགི་འཁྱམས་པ་ལྟ་བུ། དཀའ་གནས་བཏང་སྙོམས་སུ་བཞག་ནས་སླ་སར་སྤྲོས་ཏེ་རྒན་པོ་སོ་མེད་ཀྱིས་ཟས་ཟ་བ་ལྟ་བུ། སྐབས་དོན་གྱིས་སྟོངས་ཤིང་དོན་དང་མ་འབྲེལ་བའི་གཏམ་གྱིས་ཟང་ཟིང་བོར་བྱེད་པ་བྱ་རོག་གི་ཚང་འཆའ་བ་ལྟ་བུ།གདུལ་བྱའི་རྒྱུད་ཚོད་དང་མི་བསྟུན་པར་ཤེས་ཚད་ལྷུག་པར་བཤད་པ་གླེན་མས་བུ་ཆུང་གསོ་བ་ལྟ་བུ་ལ་སོགས་པའི་འཆད་པའི་སྐྱོན་ལྡན་པའམ་ཡང་ན་ཐ་སྙད་ཚིག་སྐམ་ཁོ་ནའི་རྗེས་སུ་བསྙེགས་ཅི་ཐུབ་‘ར་བརྩོན་པ་མ་གཏོགས་ལུང་རིགས་ཀྱི་སྤྲོས་པ་གང་དང་གང་ཞིག་མཛད་པ་ཐམས་ཅད་ཀྱིས་གསང་སྔགས་སྤྱི་དང་ཁྱད་པར་རྫོགས་པ་ཆེན་པོའི་དགོངས་དོན་གྱི་སྙིང་པོ་མངོན་པར་གསལ་ཞིང་འདྲིལ་བས་ངེས་པ་སྐྱེ་བ་དང་། ཚིག་ཐོར་བུ་རེའི་བསྟན་ཚད་ཙམ་མིན་པར་གཞུང་དོན་སྤྱིའི་འགངས་འཆུན་པའི་གོ་བ་སྟེར་བ་སོགས་ཀྱི་ཡོན་ཏན་ཉིན་མོའི་སྐར་མ་ཇི་བཞིན་རབ་ཏུ་དཀོན་པ། གསང་སྔགས་སམ་རྫོགས་ཆེན་འཆད་པའི་སྐབས་སུ་དེའི་དོན་མི་བཤད་པར་རྩ་བ་དོར་ནས་ཡལ་ག་འཛིན་པའི་དཔེ་བཞིན་རང་ཉིད་ཀྱི་ཆེ་བར་བརྗོད་པ་སྟེ། རྫོགས་པ་ཆེན་པོའི་བརྒྱུད་པ་ཁྱད་དུ་འཕགས་པ་ནི་བདག་ལ་བབས། རྫོགས་པ་ཆེན་པོའི་དབང་ལུང་ཁྲིད་གསུམ་གྱིས་ཕྱུག་པ་ཡང་བདག་ཡིན། གཞན་རྣམས་ནི་བདག་ལ་འགྲན་པའི་དོ་འཛུགས་ཐབས་གཏན་ནས་མེད་པ་ཡིན་ཞེས་སྒྲོ་འདོགས་སྐུར་འདེབས་དག་གི་སྐྱོན་གྱི་དྲི་མ་ལྡན་པའི་འཆལ་གཏམ་བག་མེད་དུ་སྒྲོག་པའི་ཀྲྀཟབས་ཀྱིས་བསྟེན་མི་རྣམས་བསླུ་བའི་སྐྱོན་དང་ལྡན་པ། རང་རྒྱུད་མ་དུལ་བའི་དབང་གིས་རང་ནི་ཁྱོད་ཚོ་ལས་ཕྱོགསགང་ཅིའི་ཐད་ནས་ལྡབ་བརྒྱ་འགྱུར་གྱི་ལྷག་པ་ཡིན་སྙམ་ནས་ལུས་ངག་ཡིད་གསུམ་ཙུབ་པ་དང་བྱམས་སྙིང་རྗེའི་དྲི་མི་བྲོ་བའི་རྣམ་འགྱུར་གྱིས་གཞན་གྱི་ཞེ་གཅོད་ཅིང་། ཆོས་འཆད་པའི་རྒྱབ་ཏུ་གཞན་གྱི་རྒྱུ་ནོར་སོགས་རང་ལ་ཕན་པ་ཞིག་ཨེ་ཐོབ་ལ་དམིགས་ཤིང་། རྒྱུ་ནོར་སྐྱེས་སུ་མ་ཕུལ་ན་ཞེ་སྡང་ལངས་ཏེ་31

ཛའི མ་ཆོས་རྫོ ས་ལ་ཆེ འཛའི་ མ ཞ ཛ〉གནོད་ཅིང་འཚེ་བ་དང་། གཞན་གནོད་ཉེ་སྐྱོར་གྱི་ཕྱོགས་ལྷུང་ཆེ་བ་སོགས་བསམ་པ་ངན་པས་སྙིང་པོའི་ས་བོན་རུལ་བ། སྲོག་གཅོད་པ། མ་བྱིན་ལེན་པ།མི་ཚངས་སྤྱོད་པ། མི་ཆོས་བླ་མའི་རྫུན་བཤད་པ་ལ་སོགས་པའི་ལོག་ལམ་དུ་བག་ཚ་བ་མེད་པར་ཞུགས་ཤིང་རྡོ་རྗེ་ཐེག་པའི་དཀྱིལ་འཁོར་ཞལ་མ་མཐོང་བ།རྩ་བ་དང་ཡན་ལག་གི་དམ་ཚིག་ཉམས་ཆག་ཏུ་གྱུར་ཅིང་སློབ་མས་དྲིས་པ་མཐའ་དག་ལ་དུས་ཐོག་ཏུ་དྲིས་ལན་གནད་ལ་འཁེལ་བ་མི་འདེབས་པ། གཞུང་རྣམས་ལ་ཐོས་པ་ཆུང་ཞིང་རང་ཉིད་ཁྱད་དུ་འཕགས་པར་རློམ་པ་དང་གཞན་རྣམས་ལ་མ་གུས་པ་དང་སྡུག་བསྔལ་འབྱུང་བའི་རྟེན་བྱེད་པའི་ང་རྒྱལ་ཆེ་བ་སྟེ་དེ་འདྲའི་སློབ་དཔོན་ནམ་བླ་མ་ནི་དད་ལྡན་གྱི་སློབ་མ་རྣམས་ལ་གནོད་ཅིང་འཚེ་བའི་བདུད་ཡིན་པས་ལམ་སང་སྤང་བར་བྱ་དགོས་ཏེ། ཨོ་རྒྱན་རིན་པོ་ཆེའི་ཞལ་ནས། ཐོས་རྒྱ་ཆུང་ལ་ང་རྒྱལ་ཆེ་བ། བླུན་རྨོངས་ཚིག་ལ་སྲེད་ཅིང་ཁེངས་སེམས་ཆེ་བ། ཤེས་རབ་ཆུང་ཞིང་དོན་ལ་རྨོངས་པ། བསྐྱེད་རྫོགས་དོན་ལ་གཡེལ་ཞིང་ལག་ལེན་རྡུགས་པ། བདག་འཛིན་ཆེ་ཞིང་ཐུགས་རྗེ་ཆུང་བ།དག་སྣང་ཆུང་ལ་ལོག་ལྟ་ཆེ་བ། མཁྱེན་པ་ཆུང་ཞིང་ཕྱོགས་ཆ་ཆེ་བའི་བླ་མ་དེ་བསྟེན་ན་ཕུང་བར་འགྱུར་བས་སྤང་བར་བྱའོ། ། ཞེས་གསུངས་པའི་ཕྱིར་རོ། །དེ་ལྟར་བླ་མ་ངན་པ་མིག་གི་རྡུལ་བཞིན་ཕངས་པ་སྤུ་ཙམ་ཡང་མེད་པར་སྤངས་ཏེ་བླ་མ་བཟང་པོ་ཇི་ལྟ་བུ་ཞིག་བསྟེན་དགོས་སྙམ་ན། གང་བསྟེན་པར་བྱ་བའི་བླ་མའི་མཚན་ཉིད་ནི། ཨོ་རྒྱན་རིན་པོ་ཆེའི་ཞལ་ནས། སྤྱིར་ཐེག་པ་ཆེན་པོའི་ཚིག་དོན་ལག་ལེན་གསུམ་ལ་མཁས་པ། བསྐྱེད་རྫོགས་བཟླས་བརྗོད།ལྟ་སྒོམ་སྤྱོད་གསུམ། གཞི་ལམ་འབྲས་གསུམ་ལ་རྟགས་དང་དྲོད་ཐོབ་པ། རང་ཉམས་སུ་ལེན་ཞིང་སྒྲུབ་པ་ལ་བརྩོན་པ། གཞན་དོན་ཁྲིད་ལ་མཁས་ཤིང་ཐུགས་རྗེ་ཆེ་བ། ཐུགས་དགོངས་རྟོགས་པ་དང་ལྡན་པ། ཐུགས་རབ་དག་སྣང་དང་32

ཛ〉ལེ ཝཱཞི་ལ ག མས་ངག་གི་ དསྤུལ།མིཐུགས་རྗེ་འཛིན་པ། ཚེ་འདིའི་སྣང་ཤེས་དོར་ནས་ཕྱི་མ་དོན་དུ་གཉེར་བ།བརྒྱུད་པའི་བྱིན་རླབས་ཡོད་ཅིང་། ལག་ལེན་ཡོན་ཏན་དང་ལྡན་པ་དེ་ཡིད་བཞིན་ནོར་བུ་ལྟ་བུ་ཡིན་པས་བསྟེན་པར་བྱའོ། ། ཞེས་གསུངས་པ་ལྟར། རང་ལས་ཕྱོགས་གང་ཅིའི་ཐད་ཀྱི་ཡོན་ཏན་ལྷག་པར་གྱུར་པ་ཞིག་ཡིན་དགོས་ཤིང་།དེ་ཡང་དགེ་བའི་བཤེས་གཉེན་གྱི་དབྱེ་བ་སྤྱི་ཙམ་དུ་བཞི་སྟེ། སོ་སོ་སྐྱེ་བོ་དང་།བྱང་ཆུབ་སེམས་དཔའ་དང་། སངས་རྒྱས་སྤྲུལ་པའི་སྐུ། ལོངས་སྤྱོད་རྫོགས་པའི་སྐུའོ། ། དེ་དག་ཀྱང་རང་གི་གནས་སྐབས་བཞི་དང་སྦྱར་ཏེ་རང་ཉིད་ལས་དང་པོ་དུས་སྐབས་སུ་སངས་རྒྱས་དང་ས་ཆེན་པོ་ལ་གནས་པའི་བྱང་ཆུབ་སེམས་དཔའ་རྣམས་ལ་བསྟེན་པའི་ནུས་པ་མེད་པས། དགེ་བའི་བཤེས་གཉེན་སོ་སོ་སྐྱེ་བོ་ལ་བསྟེན་དགོས་ཤིང་། སོ་སོ་སྐྱེ་བོའི་དགེ་བའི་བཤེས་གཉེན་ནམ་བླ་མ་ནི་གོང་དུ་ཨོ་རྒྱན་རིན་པོ་ཆེའི་གསུང་ལུང་དུ་དྲངས་པ་བཞིན་མཚན་ཉིད་ལྡན་པ་ཞིག་ཡིན་དགོས་ཏེ། ཨ་ཏི་བཀོད་པ་ཆེན་པོ་ལས། མཁས་ཤིང་བྱ་བ་བྲལ་བ་དང་། ། ཆོས་ཉིད་དོན་ལ་ཚད་ཕེབས་དང་། ། འདོད་པའི་དོན་ལ་རྨོངས་པ་མེད། ། གསང་སྔགས་བླ་མའི་མཚན་ཉིད་དོ། ། ཞེས་དང་། ཀློང་གསལ་ལས།མཚན་དང་ལྡན་པའི་བླ་མ་ཡིས། ། དབང་བསྐུར་བས་ནི་སྡུག་བསྔལ་གྲོལ། །ཞེས་དང་། མན་ངག་སྙིང་ཏིག་ལས། དང་པོ་རྡོ་རྗེ་བླ་མ་ནི། ། དབང་ཐོབ་རྒྱལ་བའི་བཀའ་བཞིན་བྱེད། ། ཟབ་དོན་རྟོགས་ཤིང་ཁོང་དུ་ཆུད། ། ཕྱི་ནང་གསང་བའི་རྣམ་གཡེང་བྲལ། །བྱིངས་རྨུགས་སྐྱོན་བྲལ་དགོངས་པ་མཐོ ངེས་ཤིང་དག་པས་དབང་བསྐུར་བྱ། ། ཕྱི་ཡི་རྣམ་གཡེང་འདུ་འཛི་དང་། ། ནང་གི་རྣམ་རྟོག་ཡིད་བྱེད་དང་། ། གསང་བ་ལྟ་བ་ཁ་འབྱམས་སྤང་། ། ཞེས་གསུངས་པ་ལྟར་ཡིན། དེས་སྤྱིར་གསང་སྔགས་ཀྱི་རྒྱུད་སྡེ་མཐའ་དག་གི་དོན་ལ་མཁས་ཤིང་གྲུབ་མཐའི་དབྱེ་བ་ཕྱེད་པ། བྱེ་བྲག་ལམ་འདི་ཉིད་ཀྱི་མྱོང་དྲོད་ཚད་དང་ལྡན་33

ཝཾ མཅས་རྔོགས་ལ་ཆེ རྩྭའི་རྣམགཞགཝཾཔ། མན་ངག་གི་དོན་སྟོན་པ་ལ་མཁས་ཤིང་ཆགས་སྡང་སོགས་ཚེ་འདིའི་འདུ་འཛིའི་གཡེང་བ་དང་བྲལ་བ། རྡོ་རྗེའི་ལུས་གནད་དུ་བསྣུ་ ན་པའི་རིམ་གཉིས་ཀྱི་ཉམས་ལེན་མཐར་ཕྱིན་པས་ཡེ་ཤེས་ཀྱི་དཀྱིལ་འཁོར་ཆོས་ཉིད་མངོན་སུམ་གྱི་དོན་ཚད་ལ་ཕེབས་པ། དགོངས་པས་རང་རྒྱུད་གྲོལ་ཅིང་ཐུགས་རྗེས་གཞན་རྒྱུད་སྨིན་ནུས་པ། གནས་ལུགས་ཀྱི་དོན་ལ་ཤེས་རབ་ཟབ་མོས་སྒྲོ་འདོགས་ཆོད་པའི་ཡེ་ཤེས་ཀྱི་སློབ་མས་དྲིས་པ་རྣམས་ལ་དྲིས་ལན་ཡང་དག་ཅིང་སྐྱོན་མེད་པ་ཞིག་རྨོངས་པ་མེད་པར་འདེབས་པ་བཅས་ཀྱི་ཡོན་ཏན་ལྡན་པ་ཞིག་ཡིན་དགོས་ཚུལ་བསྟན་ཡོད་དོ། ། ་དེང་སང་སྙིགས་མའི་དུས་འདིར་ཆོས་ལ་ཁ་གཡར་ཞིང་སྤྲུལ་སྐུ་མིན་ཡང་དེའི་ཆས་སུ་བརྫུས་པ་དང་། ཡོན་ཏན་ཅི་ཡང་མེད་ལ་གཡོ་སྒྱུར་མཁས་པ།གཞུང་དོན་ལ་རྨོངས་པས་ཀུན་ནས་འདོམས་པ། ཕྱོགས་ལྷུང་ཆགས་སྡང་གི་བྲན་དུ་གྱུར་པའི་མི་ངན་མང་པོ་ཞིག་གིས་བོད་སྤྱི་དང་ལྷག་པར་དུ་སྤུན་ཟླའི་མི་རིགས་གཞན་རྣམས་ཀྱི་དད་ལྡན་ཀུན་ལ་མགོ་བསྐོར་བཏང་སྟེ་དངུལ་དང་རྒྱུ་ནོར་མང་པོ་ཞིག་ལེན་པར་བརྩོན་བཞིན་ཡོད་པ་མཐོང་ཐོས་གཉིས་ཀྱི་ཡུལ་དུ་འགྱུར་བ་སྟེ། དཔེར་ན་ལོ་དུ་མའི་སྔོན་ལ། རྒྱ་ནག་པེ་ཅིན་དུ་སྤྲུལ་སྐུར་བརྫུས་པའི་མི་སྡིག་སྒྲིབ་ཅན་ཞིག་འོངས་ཏེ་རྒྱའི་ཆོས་ལ་དད་པའི་སྐལ་ལྡན་རྣམས་ལ་ཆོས་གསུངས་ཤིང་། ཕྱིས་དད་ལྡན་གྱི་སློབ་མ་རྣམས་ཀྱིས་ངེད་ཅག་ལ་དབང་བསྐུར་བར་བྱའོ་ཞེས་རེ་བ་ནན་གྱིས་བཏོན་པ་ན། ཆོས་ཀྱི་དོན་ལ་མི་མཁས་པ།གྲུབ་མཐའི་དབྱེ་བ་མི་རྟོགས་པ། ལམ་གྱི་མྱོང་བ་དང་དྲོད་ཚད་མི་ལྡན་པ།མན་ངག་གི་དོན་སྟོན་པར་རྨོངས་པ། རིམ་གཉིས་ཀྱི་ཉམས་ལེན་མེད་པ།རང་རྒྱུད་མ་གྲོལ་བ། འདུ་འཛིའི་གཡེང་བ་ཆེ་བ། དངུལ་དང་རྒྱུ་ནོར་ལ་ཆགས་ཞེན་ཆེ་བ་སོགས་བསམ་སྦྱོར་ངན་པའི་སྐྱེ་བོ་དེས་དབང་བསྐུར་བ་ཞེས་34

ཐོའིལེ ༥བཅན་པ ག མས་ཇག་ ་ སྐུ1ལཔའི་དོན་ལ་རབ་ཏུ་རྨོངས་ཤིང་འཐོམས་པར་གྱུར་ནས་སློབ་མ་རྣམས་ལ་དེ་རིང་དབང་བསྐུར་བར་བྱའོ་ཟེར་ནས་རིག་འཛིན་ཚངས་དབྱངས་རྒྱ་མཚོའི་མགུར་བྱ་དེ་ཁྲུང་ཁྲུང་དཀར་མོ་ཞེས་པ་དེ་ཉིད་བཀླགས་ཏེ་དབང་བསྐུར་བ་སོགས་སྐབས་རེར་དགོད་བྲོ་ལ་ལན་རེར་ངུ་ཡང་བྲོ་བའི་གནས་ཚུལ་ཡ་ང་བ་འདི་བྱུང་བ་རེད། དེའི་ཕྱིར་མི་རིགས་གང་དང་གང་ཞིག་ཡིན་ན་ཡང་དེའི་དད་ལྡན་དགཤིས་བླ་མ་བསྟེན་པར་འདོད་པའི་སྐབས་སུ་སྤྲུལ་སྐུའི་མིང་ཙམ་མམ་རབ་བྱུང་གི་གཟུགས་འཛིན་པ་ཙམ་ལ་བལྟས་ནས་དེ་དག་བླ་མར་བསྟེན་པར་མི་བྱ་སྟེ། རང་རང་གིས་བསྟེན་པར་འདོད་པའི་བླ་མ་ཞིག་རྙེད་ཞི་ན། ཐོག་མར་བླ་མ་དེའི་འགྲོ་འདུག་སྤྱོད་གསུམ། ཆོས་ཀྱི་ཡོན་ཏན། རྟོགས་པའི་ཆེ་ཆུང་།དེའི་ཆུང་དུས་ནས་ད་ལྟའི་བར་གྱི་ལོ་རྒྱུས་སོགས་ལ་རྩད་གཅོད་ཕུ་ཐག་ཆོད་པ་ཞིག་བྱས་ནས་དེའི་རྒྱུས་གསལ་པོར་ལོན་རྗེས། ད་དུང་གོང་དུ་སྨྲས་པའི་བླ་མའི་མཚན་ཉིད་ལྡན་པ་ཡིན་མིན་ལ་སེམས་ཞིབ་མོས་བརྟག་ཅིང་དཔྱོད་པ་གཅེས་སུ་འཛིན་དགོས། རང་ཉིད་ཀྱིས་བསྟེན་པར་བྱ་བའི་བླ་མ་དེ་ཉིད་ངེས་པ་དོན་གྱི་མཚན་ཉིད་དང་ལྡན་པ་ཞིག་ཡིན་པ་ཐེ་ཚོམ་མེད་པར་རྟོགས་པ་ན།ད་གཟོད་བླ་མ་བསྟེན་པ་དང་། དེ་ལྟར་བྱས་ན་རང་གཞན་གཉིས་ཀར་རྔོ་ཐོགས་པ་ཡིན་ནོ། ། དེ་ལྟར་རང་ལུས་ཀྱི་སྒྲིབ་པ་ཕལ་ཆེར་ཟད་ཙ་ན། དགེ་བའི་བཤེས་གཉེན་ས་ཆེན་པོ་ལ་གནས་པའི་བྱང་ཆུབ་སེམས་དཔའ་ལ་བསྟེན་པར་ནུས་ཤིང་། རང་ཚོགས་ལམ་ཆེན་པོ་ཡན་ཆད་དུ་གནས་ཙ་ན། དགེ་བའི་བཤེས་གཉེན་སངས་རྒྱས་སྤྲུལ་པའི་སྐུ་ལ་བསྟེན་པར་ནུས་པ་དང་། རང་ས་ཆེན་པོ་ལ་གནས་ཙ་ན། དགེ་བའི་བཤེས་གཉེན་ལོངས་སྤྱོད་རྫོགས་པའི་སྐུ་ལ་བསྟེན་པར་ནུས་པའོ། ། དེ་དག་ལས་བདག་ཅག་ལས་དང་པོ་བ་རྣམས་ཉོན་མོངས་པའི་མུན་ཁང་ན་འདུག་པའི་ཚེ། དགེ་བའི་བཤེས་གཉེན་གོང་མ་རྣམས་35

ཝཾདམ་ཆོས་རྫོགས་པ་ཆེནཝོའི་རྣམགཞགཝཾབསྟེན་པ་ལྟ་ཞོག ཞལ་མཐོང་བ་ཙམ་ཡང་མེད་པ་ལ། དགེ་བའི་བཤེས་གཉེན་སོ་སོ་སྐྱེ་བོ་དང་མཇལ་བས། དེའི་གསུང་གི་སྒྲོན་མེས་ལམ་སྣང་བར་བྱས་ནས།དགེ་བའི་བཤེས་གཉེན་གོང་མ་རྣམས་དང་མཇལ་བར་འགྱུར་ཏེ། དེས་ན་ཐམས་ཅད་ལས་དྲིན་ཆེ་བ་ནི་དགེ་བའི་བཤེས་གཉེན་སོ་སོ་སྐྱེ་བོ་ཡིན་ནོ། ། སོ་སྐྱེའི་བཤེས་གཉེན་གྱི་མཚན་ཉིད་ལའང་གོང་དུ་སྨྲས་པའི་ཡོན་ཏན་རྣམས་ཏེ་ཡོན་ཏན་བརྒྱད་དམ། བཞིའམ། གཉིས་དང་ལྡན་པ་ཞིག་དགོས་པར་གསུངས་ཏེ། ཡོན་ཏན་བརྒྱད་ནི། ཚུལ་ཁྲིམས་ལྡན་ཞིང་མང་དུ་ཐོས། །རྟོགས་པ་དང་ནི་ལླཱིང་བརྩེར་ལྡན། ། མི་འཇིགས་བཟོད་ལྡན་སྐྱོ་བ་མེད། ། ཚིག་གི་བྱ་བ་ལྡན་པའོ། ། ཞེས་པ་དེ་རྣམས་ཡིན། ཡོན་ཏན་བཞི་ནི། མང་དུ་ཐོས་པས་སྟོན་པ་རྒྱ་ཆེ་བ་དང་། ཤེས་རབ་ཆེ་བས་གཞན་གྱི་ཐེ་ཚོམ་གཅོད་པ་དང་།སྐྱེས་བུ་དམ་པའི་ལས་བྱེད་པས་ཚིག་བཟུང་བར་འོས་པ་དང་། ཀུན་ནས་ཉོན་མོངས་པ་དང་རྣམ་པར་བྱང་བ་གཉིས་ཀྱི་མཚན་ཉིད་ཀྱི་དེ་ཁོ་ན་ཉིད་སྟོན་པ་རྣམས་ཡིན། ཡོན་ཏན་གཉིས་ནི། སྤྱོད་འཇུག་ལས། རྟག་པར་དགེ་བའི་བཤེས་གཉེན་ནི། ། ཐེག་ཆེན་དོན་ལ་མཁས་པ་དང་། ། བྱང་ཆུབ་སེམས་དཔའི་བརྟུལ་ཞུགས་མཆོག ། སྲོག་གི་ཕྱིར་ཡང་མི་གཏོང་ངོ་། ། ཞེས་གསུངས་པ་ལྟར་མཁས་ཤིང་སྡོམ་པ་ལྡན་པ་ཞིག་ཡིན་དགོས།དེ་འདྲའི་མཚན་ཉིད་ལྡན་པའི་བླ་མའམ་སློབ་དཔོན་ལ་སོ་ཐར་གྱི་སློབ་དཔོན་དང་། བྱང་སེམས་ཀྱི་སློབ་དཔོན། སྔགས་ཀྱི་སློབ་དཔོན་ཏེ་གསུམ་ཡོད་ཅིང་། དེ་ལས་སོ་ཐར་གྱི་སློབ་དཔོན་ནི། ཐོག་མར་འདུལ་བ་ཁོ་ན་ལའང་རབ་བྱུང་དང་བསྙེན་རྫོགས་གནང་བའི་མཁན་པོ། ལས་བྱེད་པ་སློབ་དཔོན།གསང་སྟེ་སྟོན་པ། གནས་སམ་ཀློག་པའི་སློབ་དཔོན་བཞི། དེའི་སྟེང་དུ་དགེ་ཚུལ་གྱི་སློབ་དཔོན་བསྣན་ན་ལྔ་ཡོད་དོ། ། དེ་དག་གི་སྤྱིའི་མཚན་ཉིད་ནི། སུམ་36

ཛའིལེ ཡབགི་པ། ག མསཔོདག་གི་ ྅བྱེལབརྒྱ་པ་ལས། ཚུལ་ཁྲིམས་ལྡན་ཞིང་འདུལ་བའི་ཆོ་ག་ཤེས། ། ནད་པར་སྙིང་རྩེ་འཁོར་ནི་དག་པ་དང་། ། ཆོས་དང་ཟང་ཟིང་ཕན་འདོགས་ལ་བརྩོན་པ། ། དུས་སུ་འདོམས་པ་དེ་དག་བླ་མར་བསྔགས། ། ཞེས་གསུངས་པ་ལྟར། བསྙེན་པར་རྫོགས་ནས་ལོ་བཅུ་ལོན་ཞིང་སྐྱོན་མ་བྱུང་བའི་ཚུལ་ཁྲིམས་དང་ལྡན་པ་ནི་བརྟན་པའི་ཡན་ལག ཛེེསྣོད་འདུལ་བའི་ཆོ་ག་མ་འཁྲུལ་བར་བློ་ནས་ཤེས་པ་མཁས་པའི་ཡན་ལག སློབ་མ་ནད་པ་ལ་སྙིང་བརྩེ་ཞིང་རང་གི་འཁོར་ཚུལ་ཁྲིམས་དང་ལྡན་པས་དག་པ། ཆོས་དང་ཟང་ཟིང་སྟེ་ཕན་འདོགས་གཉིས་ཀྱིས་ཕན་གདགས་པ་ལ་བརྩོན་པ། བསླབ་བྱ་རྣམས་དུས་དང་དུས་སུ་གདམས་པ་རྣམས་ནི་ཕན་འདོགས་པའི་ཡན་ལག་སྟེ། དེ་ལྟ་བུ་ནི་སོ་སོ་ཐར་བའི་བླ་མར་བསྔགས་པ་ཡིན་ནོ། ། བྱེ་བྲག་མཁན་པོ་ནི་བརྟན་མཁས་བཙུན་གསུམ་དང་ཕན་འདོགས་པའི་ཡན་ལག་བཞི་དང་ལྡན་པ། བརྟན་མཁས་ལའང་ལྷན་ཅིག་ཏུ་སྦྱར་བའམ་ལྔ་ཕྲུགས་ཉེར་གཅིག་དང་ལྡན་པ་སྟེ་མདོ་རྩའི་འགྲེལ་ཆེན་དང་པད་དཀར་ཞབས་ཀྱིས་བཤད་པ་ལྟར་ཤེས་པར་བྱ། ཕན་འདོགས་པ་ལའང་ཡན་ལག་བཅུ་གཉིས་སུ་བཤད་དེ། སྙིང་རྗེ་བཟོད་ལྡན་ནང་འཁོར་དག་པ་དང་། ། ཕན་འདོགས་གཉིས་བརྩོན་མཚན་དང་ལྟ་བ་མཐུན། ། སྨྲ་ཤེས་དོན་གོ་ཤེས་པ་རང་བཞིན་གནས། ། ཐ་མལ་ལུས་དང་ས་ནི་རང་བཞིན་པའོ། ། ཞེས་གསུངས་པ་ལྟར་རོ། །ལས་བྱེད་པའི་སློབ་དཔོན་ནི། དགེ་སློང་གི་སྡོམ་པ་རྣམ་པར་དག་ཅིང་།མཚན་ཐུན་པ། ལྟ་བ་མཐུན་པ། ཐ་སྙད་གསུམ་ལྡན། ལུས་ཐ་མལ་དུ་གནས་པ། ས་རང་བཞིན་དུ་གནས་པ་སྟེ་ཆོས་དྲུག་གི་སྟེང་དུ་སྡོམ་པ་འབོགས་པ་ལ་མཁས་པ་ཞིག་ཡིན་དགོས།གསང་སྟེ་སྟོན་པའི་སློབ་དཔོན་ནི། དགེ་སློང་གི་སྡོམ་པ་རྣམ་པར་དག་37

ལྐེའཇི མཞེསས་རྔོགས་ལ་ཆེ ༠སྒོའི་ མ གའཇི ་ཅིང་། མཚན་མཐུན་པ། ལྟ་བ་མཐུན་པ། ཐ་སྙད་གསུམ་ལྡན། ལུས་ཐ་མལ་དུ་གནས་པ། ས་རང་བཞིན་དུ་གནས་པ་སྟེ་ཆོས་དྲུག་གི་སྟེང་དུ་བར་ཆད་དྲི་བ་ལ་མཁས་པ་ཞིག་ཡིན་དགོས། ་གནས་སམ་ཀློག་པའི་སློབ་དཔོན་ནི། གནས་སློབ་ནི་མཁན་པོའི་མཚན་ཉིད་ལྡན་པའི་ཁར་སྤང་བླང་གི་ལུང་འབོགས་པས་སློབ་མའི༄ད་དག་པར་སྒྲུབ་ནུས་པ་ཞིག་ཡིན་དགོས་ཤིང་། ཀློག་སློབ་ནི་སློབ་དཔོན་གྱི་ཆོས་ཀྱི་ཁར་སྡེ་སྣོད་གསུམ་ལ་བློ་གྲོས་གསལ་བ་ཞིག་ཡིན་དགོས།བྱང་སེམས་སམ་བྱང་སྡོམ་གྱི་སློབ་དཔོན་ནི། མདོ་སྡེ་རྒྱན་ལས། བཤེས་གཉེན་དུལ་བ་ཞི་བ་ཉེར་ཞི་བ། ། ཡོན་ཏན་ལྷག་པ་བརྩོན་བཅས་ལུང་གིས་ཕྱུག ། དེ་ཉིད་རབ་ཏུ་རྟོགས་པ་སྨྲ་མཁས་ལྡན། ། བརྩེ་བའི་བདག་ཉིད་སྐྱོ་ངལ་སྤངས་ལ་བསྟེན། ། ཞེས་ཆོས་བཅུ་དང་ལྡན་པ་ཞིག་དགོས་པར་གསུངས་པ་ལྟར།ཚུལཁྲིམས་བསླབ་པའི་སྲབ་བཟང་པོས་སེམས་ཀྱི་རྟ་རྒོད་འདུལ་བ། དྲན་པ་དང་ཤེས་བཞིན་གྱིས་ཏིང་ངེ་འཛིན་ལ་བསླབ་པས་སེམས་ནང་དུ་ཞི་བར་གནས་པ། སེམས་ལས་སུ་རུང་བའི་ཞི་གནས་ལ་བརྟེན་ནས་ཡང་དག་པའི་དོན་ལ་སོ་སོར་དཔྱོད་པའི་ཤེས་རབ་སྐྱེས་པས་རྨོངས་པ་ཉེ་བར་ཞི་བ། སློབ་མ་ལས་དམན་པའམ་མཉམ་པ་མ་ཡིན་པ་ཡོན་ཏན་ཆེས་ལྷག་པ། གཞན་གྱི་དོན་ལ་སྤྲོ་བ་བརྟན་པའི་བརྩོན་འགྲུས་དང་བཅས་པ། སྡེ་སྣོད་གསུམ་མང་དུ་ཐོས་པའི་ལུང་གིས་ཕྱུག་པ། ཐོས་བསམ་སྒོམ་པའི་སྟོབས་ཀྱིས་ཆོས་ཐམས་ཅད་ཀྱི་དེ་ཁོ་ན་ཉིད་རབ་ཏུ་རྟོགས་པ། གདུལ་བྱའི་བློ་ཚོད་དང་བསྟུན་པའི་ལམ་གྱི་རིམ་པ་སྨྲ་བ་སྟེ་བཤད་མཁས་པ་དང་ལྡན་པ། རྙེད་བཀུར་སོགས་ལ་མི་ལྟ་བར་སྙིང་རྗེས་ཆོས་སྟོན་པའི་ཀུན་སློང་དག་པས་བརྩེ་བའི་བདག་ཉིད། ཡང་ཡང་འཆད་པདཱི་༵་ངལ་ཞིང་ཁོང་ཁྲོ་བ་སོགས་བཟོད་པའི་སྐྱོ་ངལ་སྤངས་པ་ལ་བརྟེན་པར་

4〉ལེ ཕབགི་པ ག མསཕརཀ་གི་ ལབྱའོ། །དེའང་དུལ་བ་ཞི་བ་ཉེ་བར་ཞི་བ་དེ་ཉིད་རྟོགས་པ་རྣམས་རྟོགས་པའི་ཡན་ལག ལུང་གིས་ཕྱུག་པ་ནི་ལུང་གི་ཡན་ལག ཡོན་ཏན་ལྷག་པ་བཅས་ཆོས་དྲུག་པོ་རང་གིས་ཐོབ་པའི་ཡོན་ཏན། ལྷག་མ་བཞི་པོ་གཞན་རྗེས་སུ་འཛིན་པའི་ཡོན་ཏན་ཏེ། དེ་དག་དང་ལྡན་པ་ནི་སྐྱེས་བུ་ཆེན་པོའོ། ། གཞན་ཡང་ཐོས་སོགས་བཅུ་གཉིས་ལྡན་པ་མཆོག དེ་ལས་གཞན་ཡང་མང་དུ་ཐོས་པ་ལ་སོགས་པའི་ཡོན་ཏན་བཅུ་གཉིས་དང་ལྡན་པ་ནི་མཆོག་ཏུ་གསུངས་ཏེ། འཕགས་པ་ཀླུ་སྒྲུབ་ཀྱིས། མང་དུ་ཐོས་ཤིང་ཤེས་རབ་ཆེ། ། ཟང་ཟིང་རྙེད་པ་དོན་མི་གཉེར། །བྱང་ཆུབ་སེམས་ལྡན་སྙིང་རྗེ་ཆེ། ། དཀའ་བ་བཟོད་ཅིང་སྐྱོ་ངལ་ཆུང་། ། མན་ངག་ཆེ་ཞིང་ལམ་ལས་གྲོལ། ། རིགས་ལ་མཁས་ཤིང་དྲོད་ཚད་ཤེས། ། བཅུ་གཉིས་ལྡན་ལ་བསྟེན་པར་བྱ། ། ཞེས་གསུངས་པ་ལྟར་རོ། །སྔགས་ཀྱི་སློབ་དཔོན་ནི། རྡོ་རྗེ་སློབ་དཔོན་བརྟན་དུལ་བློ་གྲོས་ཅན། །བཟོད་ལྡན་གཡོ་མེད་སྔགས་རྒྱུད་སྦྱོར་བ་ཤེས། ། བརྩེ་ལྡན་མཁས་ཤིང་དེ་ཉིད་བཅུ་མཐར་སོན། ། དཀྱིལ་འཁོར་ལས་མཁས་སྔགས་བཤད་སྤྱོད་པ་ཤེས། ། ཞེས་གསུངས་པ་ལྟར། ལུས་ངག་སེམས་རྣམས་མ་འཚུབས་པས་བརྟན་པ། སེམས་ཀྱི་བསླབ་པ་དང་ལྡན་པས་དུལ་བ། ཆོས་རབ་ཏུ་རྣམ་པར་འབྱེད་པའི་བློ་གྲོས་ཅན། སློབ་མའི་བྱ་བ་ལ་བཟོད་པ་དང་ལྡན་པས་ཁོང་མི་ཁྲོ་བ། རང་གི་ཉེས་པ་བཅབ་པའི་གཡོ་དང་གཞན་བསླུ་བའི་བསམ་པས་ཡང་དག་མ་ཡིན་པའི་དོན་སྟོན་པའི་སྒྱུ་དང་བྲལ་བའི་དྲང་བ་སྟེ་དྲུག་ཁྱད་པར་གྱི་མཚན་ཉིད་ཕྲིན་ལས་བཞི་ལ་སོགས་པའི་སྔགས་ཀྱི་སྦྱོར་བ་དང་མཐའ་དྲུག་ལ་སོགས་པ་རྒྱུད་ཀྱི་སྦྱོར་བ་ཤེས་པ། གཞན་ལ་སྙིང་བརྩེ་བ་དང་ལྡན་པ། ཐུན་མོང་བའི་གཞུང་ལུགས་རྣམས་ལའང་ཅི་རིགས་པར་མཁས་ཤིང་། དེ་ཉིད་རྣམ་པ་བཅུའི་མཐར་སོན་པ།བསྙེན་སོགས་དག་པར་བྱས་ཤིང་དབང་བསྐུར་བའི་བྱ་བ་ཁོང་དུ་ཆུད་པས་39

ཛའི མ་ཆོས་རྔོགས་པ་ཆེ ཡོའི་རྣམཤཞགཛའིདཀྱིལ་འཁོར་བྲི་བའི་ལས་ལ་མཁས་པ། དབང་པོ་རབ་འབྲིང་ཐ་མའི་ཚུལ་དང་མཐུན་པར་སྔགས་བཤད་པའི་སྤྱོད་པ་སྟེ། དེ་ཉིད་བཅུ་ཚན་པ་གསུམ་དུ་དབྱེ་ནས་བསྡོམས་པས་དགུ། ཐུན་ཁྱད་གཉིས་ཀ་བསྡོམས་པས་བཅོ་ལྔའོ། །དེ་ཉིད་བཅུ་ལ་ནང་གསེས་སུ་དབྱེ་ན་གསུམ་ཡོད་པ་ལས་དང་པོ་རྡོ་རྗེ་སློབ་དཔོན་ལ་ཉེ་བར་མཁོ་བའི་དེ་ཉིད་བཅུ་ནི། རབ་གནས་ཀྱི་རྒྱུད་ལས།དཀྱིལ་འཁོར་ཏིང་འཛིན་ཕྱག་རྒྱ་དང་། སྟངས་སྟབས་སྔགས་དང་འདུག་སྟངས་དང་། ། བཟླས་བརྗོད་སྦྱིན་སྲེག་གཏོར་མ་དང་། ། ལས་ལ་སྦྱར་དང་སླར་བསྡུ་བའོ། ། ཞེས་འབྱུང་བ་ལྟར་དང་། ཆོ་གའི་དེ་ཉིད་བཅུ་གུར་གྱི་དགོངས་པ་ཌོམ་བྷི་པའི་དེ་ཉིད་བེཅུ་པ་ལས་འབྱུང་བ་ནི། སྲུང་བ་དབང་བསྐུར་གཏོར་མ་བཟླས་བསྒོམ་དང་། ། ཕྱིར་ཟློག་པ་དང་དཀྱིལ་འཁོར་སྒྲུབ་པ་དང་། ། སྡིག་སྦྱོང་བ་དང་གཤེགས་སུ་གསོལ་བ་དང་། ། དེ་ཉིད་བཅུ་ཞེས་རྒྱལ་བ་རྣམས་ཀྱིས་གསུངས། ། ཞེས་པ་དེ་ཡིན་ཞིང་། དེ་ཁོ་ན་ཉིད་ཀྱི་དེ་ཉིད་བཅུ་རྒྱུད་འབུམ་ལྔའི་དགོངས་པ་རིན་ཆེན་འབར་ལས་འབྱུང་བ་ནི། རྡོ་རྗེ་དྲིལ་བུ་ཡེ་ཤེས་དང་། ། ལྷ་དང་དཀྱིལ་འཁོར་སྦྱིན་སྲེག་དང་། ། སྔགས་དང་རྡུལ་ཚོན་གཏོར་མ་དང་། །དབང་བསྐུར་དེ་ཉིད་བཅུ་རིག་པས། ། ཞེས་པ་དེ་ཡིན་ཏེ། དེ་ལྟར་ན་དེ་ཁོ་ན་ཉིད་སུམ་ཅུ་ཐམ་པའོ། ། ཡང་ན་རབ་གནས་ཀྱི་རྒྱུད་ལས་འབྱུང་བ་དེ་དང་འདྲ་བ་རྡོ་རྗེ་སྙིང་རྒྱན་ལས་ཕྱིའི་དེ་ཉིད་བཅུར་གསུངས་པ་དང་། དེ་ཉིད་འདུས་པ་ལས་དེ་དང་ཕྱོགས་མཚུངས་གསུངས་པ་རྣམས་ནི་ཡོ་གའི་ལུགས་ཡིན་པར་བཤད་དོ། ་།ཡང་གསང་སྔགས་སྔ་འགྱུར་གྱི་ཕྱོགས་ལས་བཤད་པ་ལྟར་ན། དམ་པའི་མཛོད་གསུམ་ལྡན་པ་སྟེ། དེའང་བདེན་པ་དབྱེར་མེད་དུ་རྟོགས་པའི་ལྟ་བ།བསྐྱེད་རྫོགས་མཐར་ཕྱིན་པའི་ཏིང་འཛིན། སྤྱི་དང་བྱེ་བྲག་གི་དམ་ཚིག་ལས་མི་40

༷༔༷༦༽ སྒོ་་སྦྱོན་ཟུགི །སྐསྡོ་་ཅདའ།་ ་ ཟུགིའདའ་བ་སྟེ་གསུམ་དང་། ཡང་ན་བསྐྱེད་པའི་མཛོད་མ་ཧཱ། རྫོགས་པའི་མཛོད་ཨ་ནུ། ལྟ་བའི་མཛོད་ཨ་ཏི་གསུམ་ལ་མཁས་པ། ཕན་ནུས་ཟབ་མོའི་དབང་གི་ཆུ་བོ་རྫོགས་པ། གསང་སྔགས་ཡལ་བར་མི་འདོར་ཞིང་སྣོད་ལྡན་རྗེས་སུ་འཛིན་པའི་གཉེར་དང་ལྡན་པ། རྒྱུད་སྡེ་ལ་མཁས་ཤིང་གཞུང་གི་དོན་ཁྲོལ་བ། ཕྲིན་ལས་ཏེ་སྒྲུབ་པའི་ཆོག་ཁྲིགས་མཁས་པ། སྙན་བརྒྱུད་ཀྱི་མན་ངག་ཉམས་སུ་མྱོང་བའི་དྲོད་རྟགས་འཆང་བ་སྟེ་མཛོད་གསུམ་སོ་སོར་བགྲང་བས་རང་བཞིན་བརྒྱད་ལྡན་གྱི་རྡོ་རྗེ་སློབ་དཔོན་དུ་སངས་རྒྱས་གསང་བའི་ལམ་རིམ་ལས་བཤད་དོ། །དེ་ཡང་བླ་མའི་མཚན་ཉིད་ཇི་སྐད་བཤད་པ་ཐམས་ཅད་མདོར་བསྡུ་ན།རྡོ་རྗེ་འཆང་ནས་ད་ལྟའི་བར་དུ་སྨིན་གྲོལ་གྱི་བརྒྱུད་པ་མ་ཆད་ཅིང་དམ་སེལ་གྱི་སྐྱོན་མ་ཞུགས་པ། སྡོམ་པ་དང་དམ་ཚིག་བརྟུལ་ཞུགས་ལ་གནས་པ། བརྒྱུད་པ་ནས་བརྒྱུད་པར་བྱུང་བའི་མན་ངག་དང་ལྡན་པ། བཀའ་བསྟན་བཅོས་སྤྱི་དང་ཁྱད་པར་རྒྱུད་ཀྱི་དོན་རིག་པ། གཞན་ཕན་སྙིང་རྗེའི་ཐུགས་དང་ལྡན་པ་བཅས་ཡིན་པར་བཤད་དོ། །དེ་ཡང་དཔལ་ལྡན་བླ་མ་ཞེས་པ་ནི། ཟུང་འཇུག་ཕྱག་རྒྱ་ཆེན་པོ་རྡོ་རྗེའི་ཡེ་ཤེས་གང་དེ་སློབ་མའི་རྒྱུད་ལ་སྐྱེད་པར་ནུས་པས་མཆོག་གི་དངོས་གྲུབ་ཀྱི་ལྷན་ཅིག་བྱེད་རྐྱེན་དུ་གྱུར་པ་ཞིག་ཡིན་པར་བཤད་ཅིང་། གོང་སྨོས་ཀྱི་མཚན་ཉིད་རྣམས་ལས་ལྡོག་པ་ནི་སངས་རྒྱས་ཀྱི་བསྟན་པ་ལས་ཕྱི་རོལ་ཏུ་གྱུར་པ་མཚན་ཉིད་དང་མི་ལྡན་པའི་སྐྱོན་ཅན་ཡིན་པས། འདུ་འཛི་སྙན་གྲགས་ལ་སོགས་པ་ཆེ་ཡང་དཔྱོད་ལྡན་རྣམས་ཀྱིས་བརྟགས་ལ་སྔོན་བླ་མར་འབྲེལ་ན་ཡང་བཏང་སྙོམས་སུ་བཞག་ཅིང་། མ་འབྲེལ་ན་ཐོག་མ་ནས་མི་བསྟེན་པར་སྤང་བར་བྱ་སྟེ། ས་སྐྱ་པཎ་ཆེན་གྱིས། སངས་རྒྱས་བསྟན་བཞིན་མི་བྱེད་པའི། ། བླ་41

ཐོའི མའ་ས་རྔོ ས་སྡ་ཆེ འཐོའི་ མ ཐོའིམ་ཡིན་ཀྱང་བཏང་སྙོམས་བཞག ། ཅེས་གསུངས་པའི་ཕྱིར་རོ། ། གཞན་ཡང་བསྡུས་རྒྱུད་ལས། ང་རྒྱལ་དང་ལྡན་ཁྲོ་བས་ཟིལ་མནན་དམ་ཚིག་རྣམས་བྲལ་རྫས་ལ་བརྐམ་ཞིང་ཐོས་པ་དག་ཀྱང་མེད། ། སློབ་མ་རྣམས་ནི་བསླུ་བ་དོན་དུ་གཉེར་ཞིང་མཆོག་གི་བདེ་བའི་གནས་ལས་སེམས་ཉམས་དབང་མ་བསྐུར། །ལོངས་སྤྱོད་དག་ལ་ཀུན་ཆགས་བག་མེད་ཙུབ་མོའི་ཚིག་དང་བཅས་ཤིང་དབང་པོའི་དོན་དུ་འདོད་ལྡན་པ། ། དེ་ཉིད་དམྱལ་བ་བཞིན་དུ་སློབ་མ་མཁས་པ་རྣམས་ཀྱིས་རྫོགས་པའི་བྱང་ཆུབ་རྒྱུར་ནི་སྤང་བར་བྱ། ། ཞེས་པས་མཚོན་གཞན་དག་ལས་ཀྱང་མང་དུ་བྱུང་བའི་ཚུལ་ཤེས་པར་བྱས་ལ་སྤང་ངོ་། ། ལེགས་པའི་མཚན་ཉིད་ཐམས་ཅད་ཚང་བ་ཡང་དུས་དབང་གིས་ཤིན་ཏུ་དཀོན་པས། དེ་འདྲའི་མཚན་ཉིད་ཡོངས་སུ་ཚང་བའི་བླ་མ་མ་རྙེད་ཀྱང་སྐྱོན་ཉུང་ཞིང་ཡོན་ཏན་མང་བ་ཞིག་བླ་མར་བཟུང་བར་བྱ་སྟེ། དོན་དམ་བསྙེན་པ་ལས། རྩོད་ལྡན་དབང་གིས་བླ་མར་སྐྱོན་དང་ཡོན་ཏན་འདྲེས། ། རྣམ་པ་ཀུན་ཏུ་སྡུག་དང་བྲལ་བ་ཡོད་མ་ཡིན། ། དེ་ཕྱིར་ཡོན་ཏན་ལྷག་པ་ཡང་ནི་ལེགས་དཔྱད་ནས། ། བུ་རྣམས་ཀྱིས་ནི་དེ་ལ་བསྟེན་པར་བྱ་བའོ། ། ཞེས་གསུངས་པ་ལྟར་བླ་མ་དགེ་བའི་བཤེས་གཉེན་འཚོལ་བའི་དུས་གོང་སྨོས་ཀྱི་མཚན་ཉིད་དེ་དག་ཚང་བ་ཡིན་མིན་ལ་ཞིབ་ཏུ་བརྟགས་ནས་མཚན་ཉིད་ཚང་བའི་བླ་མ་བསྟེན་པར་བྱའོ། །ས་བཅད་གཉིས་པ། སློབ་མའི་མཚན་ཉིད།དེ་ཡང་བསྟེན་བྱ་སློབ་མ་ལ་ནང་གསེས་ཀྱིས་དབྱེ་ན། སོ་ཐར་དང་།བྱང་སེམས། སྔགས་ཀྱི་སྣོད་རུང་རྣམས་ཡིན་ཞིང་། སོ་ཐར་དང་བྱང་སེམས་ཀྱི་སློབ་མའི་མཚན་ཉིད་ཤེས་པར་འདོད་པ་དག་གིས་གཞུང་གཞན་ལ་གཟིགས་པར་ཞུའོ། །42

༷༔ན3སྡེ ཕབ ་ཤཱ་ །སྐའ་ཕརའ།་ཅན་ ཟུགིདེ་ལས་སྔགས་ཀྱི་སློབ་མའི་མཚན་ཉིད་སྐབས་སུ་བབ་པའི་ཚུལ་གྱིས་བརྗོད་པར་བྱ་སྟེ། ཇི་སྐད་དུ། སྔགས་ཀྱི་སྣོད་རུང་དེ་སྟེང་བླ་མར་གུས། །གསང་ཐུབ་བློ་ཆེ་དམ་ཚིག་སྒྲུབ་ལ་བརྩོན། ། ཞེས་གསུངས་པ་ལྟར། གསང་སྔགས་ཀྱི་སྨིན་གྲོལ་སྦྱིན་པའི་སྣོད་དུ་རུང་བ་ནི། བླ་མ་ལ་ཤིན་ཏུ་གུས་པ། ཟབ་མོའི་ལྟ་སྤྱོད་ལ་སོགས་པ་གསང་ཐུབ་པ། གསང་སྔགས་ཀྱི་དོན་ལ་ཐེ་ཚོམ་མེད་ཅིང་དེ་ཉིད་རྟོགས་པའི་བློ་རྒྱ་ཆེ་བ། སྤང་བླང་གི་དམ་ཚིག་དང་སྒྲུབ་པ་ལ་བརྩོན་ནུས་པ་ཞིག་ཡིན་རིདགོས་ཏེ། སྔ་འགྱུར་གྱི་རྒྱུད་སྒྱུ་འཕྲུལ་ལས། སྟོན་པ་མཆོད་བརྩོན་རྟོགས་པ་གསལ། ། དམ་ཚིག་སྔགས་དང་ཕྱག་རྒྱ་རྣམས། ། མ་ཉམས་ཤེས་ཤིང་ཡོ་བྱད་ལྡན། ། ཞེས་གསུངས་པའི་ཕྱིར། དེས་སྟོན་པ་བླ་མ་ལ་མཆོད་པས་དབང་རྣམས་རིམ་པར་ཐོབ་པ། གུས་སྦྱོར་དང་རྟག་སྦྱོར་གྱི་བརྩོན་འགྲུས་ཀྱིས་ཐོས་བསམ་ཡལ་བར་མི་འདོར་བ། རྟོགས་བྱའི་ལྟ་བ་ལ་རྣམ་པར་དཔྱོད་པའི་བློ་གྲོས་ཕྱིན་ཅི་མ་ལོག་པར་གསལ་བ། རྩ་བ་དང་ཡན་ལག་གི་དམ་ཚིག་མ་ཉམས་ཤིང་། སྔགས་དང་ཕྱག་རྒྱ་ལ་སོགས་པའི་དོན་རྣམས་ཀྱང་ཁོང་དུ་ཆུད་ལ། མཐུན་རྐྱེན་གྱི་ཡོ་བྱད་དང་ལྡན་པ་དག་ལམ་འདིར་བྱ་བའི་སྣོད་ལྡན་དུ་བསྟན་ཏོ། ། དེ་བཞིན་དུ་ཐལ་འགྱུར་ལས་ཀྱང་། དདཚེ་པ་ཤེས་རབ་ལྡན་པ་དང་། ། མོས་ཤིང་འཁྲུལ་ནོར་མེད་པ་དང་། ། དབང་པོ་གསལ་ལ་བླ་མ་བསྟེན། །ལྟ་བ་སྒོམ་པ་སྤྱོད་པ་ནི། ། དད་པ་རབ་དང་བརྩོན་འགྲུས་ལྡན། །གཏོང་བར་ནུས་ཤིང་བླ་མར་གུས། ། བརྟུལ་ཞུགས་ལྡན་ཞིང་སྡིག་ལ་འཛེམ། །འགྱུར་མེད་རབ་ཏུ་བརྟན་པོས་འཛིན། ། ཞེས་དང་། རང་ཤར་ལས། དད་པའི་སྟོབས་དང་བརྩོན་འགྲུས་ཆེ། ། ཤེས་རབ་ཆེ་ཞིང་འཛིན་ཆགས་མེད། ། ཕུ་དུད་ཆེ་ཞིང་གསང་སྔགས་སྤྱོད། ། རྟོག་མེད་སེམས་ལ་གཡེང་བ་མེད། ། དམ་ཚིག་ལྡན་ཞིང་སྒྲུབ་ལ་བརྩོན། ། སློབ་དཔོན་ཇི་སྐད་གསུང་བཞིན་བྱེད། ། ཅེས་43

ཝཾདམཅས་རྫོགས་པ་ཆེནཅཞི་རྣམགཞགཝཾདང་། ཨོ་རྒྱན་རིན་པོ་ཆེའི་ཞལ་ནས། ཤེས་རབ་ཆེ་ཞིང་སྡུག་བསྲན་ཆེ་བ།མོས་གུས་དང་། དག་སྣང་དང་། ངེས་འབྱུང་དང་། སྐྱོ་ཤས་ཆེ་བ། ཚེ་འདི་བློས་བཏང་ནས། སྒྲུབ་པ་སྲོག་དང་བསྡོ་ནུས་པ། ཅི་གསུངས་བཀའ་ཉན་ཅིང་། མོས་གུས་ལ་ལྟེམ་རྐྱང་མེད་པ་དེ་ལྟ་བུ་བཙལ་ལོ། ། ཞེས་དང་། གཞན་ཡང་། ཇི་སྐད་དུ། གཉིས་པ་རྡོ་རྗེ་སློབ་མ་ནི། ། འཇིག་རྟེན་བློ་སྤང་ཆོག་ཤེས་ལྡན། ། ཆོས་ཕྱིར་རྟོག་པ་ཀུན་གཏོད་ནུས། ། དབེན་པ་བསྟེན་ཞིང་ཉམས་ལེན་བརྩོན། ། དེ་ལ་མན་ངག་འདི་ཡང་སྦྱིན། ། ཞེས་གསུངས་པ་དེ་དག་གིས་སློབ་མ་སྣོད་རུང་བའི་མཚན་ཉིད་གསལ་བར་བསྟན་ཅིང་། དེ་འདྲའི་སྣོད་དུ་རུང་བའི་སློབ་མས་བླ་མ་སངས་རྒྱས་དངོས་ཀྱི་འདུ་ཤེས་མ་སྐྱེས་ན་བྱིན་རླབས་མི་འཇུག་པ་དང་། བྱིན་རླབས་མ་ཞུགས་ན་རྟོགས་པ་རྒྱུད་ལ་མི་སྐྱེ་བའི་གནད་འདི་སྙིང་གི་ཐིག་ལེར་བཟུང་ནས་མཚན་ཉིད་དང་ལྡན་པའི་བླ་མ་སངས་རྒྱས་དངོས་ཡིན་པའི་འདུ་ཤེས་བཟུང་ཞིང་། བླ་མའི་སྐྱོན་མཐོང་ན་ཡང་དག་སྣང་སྦྱངས་ནས་ཅི་གསུང་གི་བཀའ་ཐམས་ཅད་ལེགས་པར་སྒྲུབ་པ་དང་། བླ་མ་དང་གདམས་ངག་ལ་ཡིད་རབ་ཏུ་སྤྲོ་ཞིང་དོན་དུ་གཉེར་བ་དང་བའི་དད་པ། བསྒྲུབ་བྱའི་འབྲས་བུ་ལ་ཆེད་དུ་གདུང་བ་འདོད་པའི་དད་པ། ཐེ་ཚོམ་མི་བྱེད་པ་ཡིད་ཆེས་ཀྱི་དད་པ། ཉི་ཚེ་བའི་རྐྱེན་གྱིས་མི་འཕྲོག་པ་མཐར་ཐུག་གི་དད་པ་སྟེ་བྱིན་རླབས་འཇུག་པའི་རྒྱུ་ཚང་བ། བླ་ན་མེད་པའི་བྱང་ཆུབ་སྒྲུབ་པ་ལ་ཕྱི་བཤོལ་དང་ཐང་ལྷོད་མེད་པའི་སྙིང་སྟོབས་ཀྱི་དམ་བཅའ་བརྟན་པ། གནས་ལུགས་ཟབ་མོའི་དོན་ལ་དཔྱོད་པའི་ཤེས་རབ་གསལ་བས་ཉམས་རྟོགས་སྐྱེ་སླ་བ། ཟས་གོས་སོགས་སྲིད་པའི་བདེ་འབྱོར་ལ་ཆགས་འཛིན་ཤས་ཆུང་བ། བླ་མ་དང་ལྷག་པའི་ལྷ་ལ་བསྙེན་བཀུར་ཞིང་ཕུ་དུད་ཆེ་བས་བྱིན་རླབས་འཇུག་པའི་སྒོ་ཚང་བ།གསང་སྔགས་ཀྱི་ལམ་ལ་ཐེ་ཚོམ་གྱི་སྒྲོ་འདོགས་ཆོད་པས་ཟབ་མོའི་སྤྱོད་པ་ལ་44

༠༦〉ལེ ཕབཅན་ལ མས་འདིཤན་མིན་ ཤཱ་འཇུག་ནུས་པ། ཆགས་སྡང་རྨོངས་གསུམ་སོགས་ཐ་མལ་གྱི་རྣམ་རྟོག་ལ་སེམས་མི་འཇུག་པས་གཡེང་བ་དང་བྲལ་བ། རྩ་བ་དང་ཡན་ལག་གི་དམ་ཚིག་གཉེར་དུ་བླངས་པ་ལས་མི་འདའ་བའི་དམ་བཅའ་བརྟན་པ། ཟབ་མོའི་ལམ་སྒོམ་པ་ལ་སྐྱོ་ངལ་མེད་ཅིང་། བླ་མས་ཇི་ལྟར་གསུངས་པ་ལས་མི་འདའ་བ། བླ་མའི་བཀའ་ཟུར་མ་བཅག་ཅིང་བཟའ་བཏུང་གི་ཕུད་སོགས་རང་ལ་དངོས་འབྱོར་ཅི་ཡོད་ཆགས་མེད་དུ་འབུལ་བ་སྟེ། ཡེ་ཤེས་རྒྱ་མཚོའི་རྒྱུད་ལས། རང་གི་རྫས་དང་ཡོ་བྱད་ཀྱིས། ། བླ་མ་མཉེས་པར་སུས་བྱས་པ། ། འདི་ནས་ཁམས་གསུམ་འཁོར་བ་ལས། ། སྤྲུལ་པའི་ཞིང་དུ་དབུགས་ཕྱུང་སྟེ། ། མྱ་ངན་འདས་པའི་སར་གཤེགས་སོ། ། ཞེས་དང་། རྡོ་རྗེ་རོ་ལངས་རྒྱུད་ལས། གང་གི་བླ་མ་རྡོ་རྗེ་འཆང་། ། བཟའ་བཏུང་ཕུད་ཀྱིས་རྟག་ཏུ་མཆོད། ། འདིར་ཡང་བཟའ་བཏུང་འཕེལ་བ་དང་། ། འཁོར་ལོས་བསྒྱུར་རྒྱལ་འཐོབ་པར་འགྱུར། ། ཞེས་གསུངས་པའི་ཕྱིར། མཚན་ཉིད་དེ་ལྡན་གྱི་སློབ་མ་ཉིད་འཆད་ཡུལ་དུ་བཟུང་བར་བྱ་དགོས་སོ། །སྤང་བར་བྱ་བའི་སྣོད་སྐྱོན་ཅན་གྱི་སློབ་མ་ནི། གོང་དུ་སྨོས་མ་ཐག་པའི་སློབ་མའི་ཡོན་ཏན་གང་ལས་ལྡོག་པའི་སྐྱོན་ཅན་ཞིག་ཡིན་ཞིང་། དེ་འདྲའི་སློབ་མའི་སྐྱོན་གང་ཞེ་ན། ཨོ་རྒྱན་རིན་པོ་ཆེའི་ཞལ་ནས། ཁ་མཁས་ཤིང་རྒྱུད་ངན་པ། ལག་དམ་ཞིང་སྟོང་ཞུས་མཁས་པ། བཀའ་བཞིན་མི་སྒྲུབ་པར་ཚེ་འདི་ལ་ཞེན་པ། གདམས་པ་ཐོབ་པ་ཆོག་བྱེད་ཅིང་། ཁ་ཡེངས་པ་དམ་ཚིག་མེད་ཅིང་དྲིན་ལ་རྩོད་པ། ཡོན་ཏན་མི་མཐོང་སྐྱོན་ལ་རྟོག་པ། དེ་ལྟ་བུའི་སློབ་མ་ཆོས་ཀྱི་བདུད་དེ་སྤང་བར་བྱ། ཞེས་དང་། རང་ཤར་ལས། བཀུར་སྟེ་ཕུ་དུད་མི་བྱེད་ཅིང་། ། གསང་སྔགས་འཆལ་བར་སྤྱོད་པ་དང་། ། རིགས་རྒྱུད་མེད་ཅིང་རང་རྒྱུད་མེད། ། ཤེས་རབ་ཆུང་བར་གྱུར་པ་དང་། ། བཀའ་དྲིན་ཁྱད་དུ་45

འཁོ མཅས་རྫོགས་ལ་ཆེ ཡོའི་ མགཞ ཛའིརིགསོད་པ་དང་། ། དོན་མེད་འཆལ་བར་གྱུར་པ་སྟེ། ། སློབ་མ་མ་བརྟགས་སློབ་དཔོན་དགྲ། ། ཞེས་གསུངས་པ་ལྟར་ཡིན་ལ། དེ་འདྲའི་སྣོད་སྐྱོན་ཅན་གྱི་སློབ་མ་མཚན་ཉིད་དང་མི་ལྡན་པ་རྣམས་ནི་སློབ་དཔོན་ལ་གནོད་ཅིང་འཚེ་བའི་བདུད་ཡིན་པས་ངེས་པར་དུ་སྤང་དགོས་ཏེ། ཀློང་གསལ་ལས། ཡང་སྙིང་བཅུད་ཀྱི་ཐིག་པ་འདི། ། སྣོད་མིན་རྣམས་སུ་བླུགས་པ་ན། ། སྣོད་ཆགས་བཅུད་འབོ་དམྱལ་བར་ལྷུང་། ། ཞེས་གསུངས་པའི་ཕྱིར། མཚན་ཉིད་དང་མི་ལྡན་པའི་སློབ་མ་རྣམས་ལ་རྒྱལ་བའི་བཀའ་དང་གསུང་རབ་སྤྱི་དང་ཁྱད་པར་དུ་རྫོགས་པ་ཆེན་པོ་སོགས་ཀྱིས་མཚོན་པའི་གསང་སྔགས་ཀྱིས་ཆོས་བསྟན་ན་དམ་ཅན་ཌཱཀྐིའི་བཀའ་ཆད་འབྱུང་ཞིང་། དངོས་གྲུབ་མེད་ཅིང་སྒྲོ་འདོགས་དང་སྐུར་འདེབས་སོགས་འབྱུང་བར་འགྱུར་བ་མངོན་པར་བསྟན་ཡོད་པས། བླ་མ་རྣམས་ཀྱིས་སློབ་མ་སྣོད་ལྡན་ཡིན་མིན་ནམ་མཚན་ཉིད་ཚང་བ་ཡིན་མིན་ལ་་བརྟགས་ནས་ཆོས་སྟོན་པ་ནི་རྒྱལ་བའི་བསྟན་པ་སྤྱི་དང་ལྷག་པར་དུ་དམ་ཆོས་རྫོགས་པ་ཆེན་པོ་བསྐལ་བ་ནས་བསྐལ་བའི་བར་དུ་སྐྱོན་མེད་པར་དར་ཞིང་རྒྱས་པ་སྟེ་འཕེལ་འགྲིབ་དང་འབྲེལ་བ་ཡོད་པའི་གནད་དམ་པ་ཞིག་ཡིན་པས་ཤིན་ཏུ་གཟབ་པ་གལ་ཆེའོ། །དེངགི་ལྔ་བདོ་སྙིགས་མའི་དུས་འདིར་སྣོད་ལྡན་གྱི་སློབ་མ་མང་པོ་ཞིག་མེད་ཅིང་། མ་བསླབས་པ་ལ་མཁས་པ་འདོད་པ། མ་སྦྱངས་པ་ལ་ཡོན་ཏན་འདོད་པ། མ་བྱས་པ་ལ་འབྲས་བུ་འདོད་པ། དད་པ་ཙམ་ནས་དངོས་གྲུབ་འདོད་པ་སོགས་རྒྱུ་མེད་པར་འབྲས་བུ་འཐོབ་པར་འདོད་པའི་སློབ་མ་ཤིན་ཏུ་མང་བ་དང་། ཕྱི་ཚུལ་ནས་བླ་མར་བཀུར་ཁུལ། ཆོས་ལ་དད་ཁུལ། བྱམས་དང་སྙིང་རྗེ་ཡོད་ཁུལ། ཉམས་རྟོགས་དང་དྲོད་ཐོབ་ཁུལ། བྱིན་རླབས་དང་དངོས་གྲུབ་ཞུགས་ཁུལ་སོགས་བྱས་ཏེ་སྣོད་ལྡན་གྱི་སློབ་མའི་ཚུལ་འཆོས་སྤྲས་ན་46

༠ཡིན3སྡེ ཕབ ་ལ ཟུ་སཕརའ།་ཅན་ ༣བྱེཟུགཡང་། དོན་ལ་ཆོས་སྒོར་ཞུགས་ཤིང་ཉམས་ལེན་བྱེད་པའི་དམིགས་ཡུལ་ནི་རང་ལ་རྙེད་བཀུར་སྙན་གྲགས་འཐོབ་པ་ཤ་སྟག་ལས་གཞན་ཅི་ཡང་མིན་པས། ཆོས་ལ་ཐོས་བསམ་དང་ཉམས་ལེན་བྱེད་པ་མཐའ་དག་གི་འདུན་མ་རྩ་བ་ནས་ནོར་ཞིང་འཁྲུལ་བ་ཞིག་བྱུང་ཡོད། དེ་ཡང་གཙོ་བོར་རང་གི་རྒྱུད་ཀྱི་བདག་འཛིན་དང་ཚེ་འདིར་ཆགས་འཛིན་ཤིན་ཏུ་ཆེ་བའི་རྟགས་དང་མཚན་མ་ཞིག་ཡིན་ཙ་ན།སློབ་མ་དེའི་རིགས་ཀྱི་རྒྱུད་ཐུལ་བ་དཀའ་བ་དང་ཆབས་ཅིག་ཏུ་ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་པ་སྟེ་མངོན་པར་རྫོགས་པའི་སངས་རྒྱས་ཀྱི་གོ་འཕང་འཐོབ་མི་ཐུབ་པ་ཡིན། དེའི་ཕྱིར་མར་གྱུར་སེམས་ཅན་ཐམས་ཅད་ལ་ཕན་འདོགས་པ་དམིགས་ཡུལ་དུ་བཅངས་ཏེ་མངོན་པར་རྫོགས་པར་སངས་རྒྱས་པ་དོན་དུ་གཉེར་ནས་བླ་མ་བསྙེན་ཅི།ང་ཆོས་ལ་ཐོས་བསམ་རྣམ་དག་བྱེད་དགོས་ཏེ། གཞན་དོན་བསྒྲུབས་ན་རང་དོན་ཞོར་ནས་འགྲུབ་ཅེས་གྲགས་པའི་ཕྱིར། གཞན་ལ་ཕན་བཏགས་ན་དེའི་ལན་དུ་གཞན་གྱིས་ཁྱོད་ལ་ཕན་འདོགས་པ་དང་། གཞན་ལ་གནོད་བསྐྱལ་ན་དེའི་ལན་དུ་གཞན་གྱིས་ཁྱོད་ལ་གནོད་སྐྱེལ་བ་ཡིན་ཞིང་། དེ་ནི་མིའི་འགྲོ་བ་སྤྱིའེ་ཆོས་ཉིད་ཅིག་ཡིན་པ་དང་། ཆོས་ཉིད་ཀྱི་གནས་ལུགས་ཟབ་མོར་ཞིབ་ཏུ་བརྟགས་ཏེ་མར་གྱུར་སེམས་ཅན་ཐམས་ཅད་ལ་ཕན་འདོགས་པ་ཞེས་པ་དང་སངས་རྒྱས་ཀྱི་གོ་འཕང་ཐོབ་པ་ཞེས་པའི་དོན་གྱི་སྙིང་བཅུད་བློའི་རྒྱན་དུ་བསྐྱིལ་བ་ན། དེ་ནི་རང་གཞན་གཉིས་ཀར་ཕན་པ་ཞིག་ཡིན་པ་ཤུགས་ནས་རྟོགས་ཐུབ་པ་ཡིན། དེར་བརྟེན་སློབ་མ་སུ་དང་སུ་ཞིག་ཡིན་ན་ཡང་རང་ཉིད་སྣོད་དུ་རུང་ཞིང་མཚན་ཉིད་ལྡན་པ་ཞིག་ཏུ་འགྱུར་བར་གཡོ་ཟོལ་མེད་པར་བརྩོན་པ་བྱས་ཏེ། ཇི་སྐད་དུ། སྡོམ་འབྱུང་ལས། སྙིང་རྗེ་མེད་ཅིང་ཁྲོ་ལ་གདུག ། ཁེངས་དང་མ་བསྡམས་རྣམ་གཡེང་ཅན། ། མ་རུངས་རྨོངས་པ་སྙོམ་ལས་ཅན། ། གཞན་གྱི་སྲོག་ལ་བརྩེ་བ་བྲལ། །47

ཐོའི མསྔོ་ས་རྔོ ས་པ་ཆེ 44འི་ མཕག ཛའིཕ་རོལ་རྫས་ལ་མངོན་པར་ཞེན། ། བླ་མས་རྟག་ཏུ་སྤང་བར་བྱ། ། ཞེས་དང་།རིམ་ལྔ་ལས། བླ་མ་ལ་བརྙས་སྒྱུ་ཅན་དད་པ་མེད། ། སྔགས་ཀྱིས་རློམ་ཞིང་གླེགས་བམ་མཐོང་བས་ཁེངས། ། དད་པ་མེད་དང་དབང་བསྐུར་དམན་པ་ལ། །གདམས་པའི་རིམ་པའང་དེ་ལ་བརྗོད་མི་བྱ། ། ཞེས་གསུངས་པ་དག་ལས་སློབ་མའི་སྐྱོན་བསྟན་པ་རྣམས་འཇུངས་པ་མེད་པར་མིག་གི་རྡུལ་དང་། ལམ་ཁའི་རྩྭ། གསེར་གསེབ་ཀྱི་རྡོ་ལྟར་དོར་ནས་སྣོད་དུ་རུང་བའི་སློབ་མ་ཞིག་ཏུ་འགྱུར་བའི་ཐད་ལ་ཤ་འབད་རུས་འབད་བྱ་དགོས། གལ་སྲིད་གོང་སྨོས་ཀྱི་སྣོད་དུ་མི་རུང་བའི་སློབ་མའི་སྐྱོན་དེ་དག་མཆིལ་མའི་ཐལ་བ་བཞིན་འདོར་མི་ཐུབ་པ་རྣམས་བླ་མ་དག་གིས་སློབ་མར་འཛིན་ཞིང་གདམས་ངག་ཀྱང་སྟོན་པ་སོགས་བྱེད་མི་རུང་བ་ཡིན་ཞིང་། ཡང་སྐྱོན་ཡོན་འདྲེས་པ་ལ་དད་པ་སོགས་ཁོངས་ནས་དོན་གཉེར་ལྡན་པ་ཞིག་ཡིན་ཚེ། སློབ་མ་དེ་ནི་མཚན་ཉིད་ཐམས་ཅད་མ་ཚང་བ་ཞིག་ཡིན་ན་ཡང་བླ་མ་རྣམས་ཀྱིས་རྗེས་སུ་འཛིན་པར་རིགས་ཏེ། སྤྱི་རྒྱུད་ལས། སློབ་མ་ཡན་ལག་མ་ཉམས་དང་། ། ལྷག་པར་ཡོན་ཏན་ལྡན་པ་དང་། ། ནད་མེད་རིགས་ནི་བཙུན་པ་དང་། ། དད་ཅིང་བརྟུལ་ཞུགས་ལྡན་པ་དཀོན། ། དཀོན་མཆོག་གསུམ་ལ་གང་དད་ཅིང་། ། ཐེག་པ་ཆེན་པོའི་ལུགས་ལ་དགའ། ། བསོད་ནམས་ལྡན་པའི་སེམས་ཅན་ནི། ། ཆེན་པོ་དེ་དག་མདོར་བཟུང་ངོ་། ། བདེ་གཤེགས་གསང་སྔགས་སྒྲུབ་པ་ལ། ། དོན་གཉེར་བརྩོན་པ་སློབ་མ་ནི། ། གཟུགས་ངན་ཡོན་ཏན་མི་ལྡན་ཡང་། ། བློ་དང་ལྡན་པས་གཞུག་པརཁྱ། ། ཞེས་གསུངས་པའི་ཕྱིར། དེས་དེང་གི་སྙིགས་མའི་དུས་འདིར་སློབ་མ་མཚན་ཉིད་ཡོངས་སུ་ཚང་ཞིང་དེའི་ཡན་ལག་གི་ཟུར་ཙམ་ཡང་མ་ཉམས་ལ།ལྷག་པར་དུ་མདོ་སྔགས་ལ་ཐོས་བསམ་བྱས་པའི་ཡོན་ཏན་ལྡན་པ་དང་་། ནད་མེད་ཅིང་རིགས་བཙུན་པ། དད་པ་དང་བརྟུལ་ཞུགས་ལྡན་པ་བཅས་ཀྱི་སློབ་མ་48

ཝཾལེ ཝཱཞི་པ གདམས་ངག་གི་ཁྲི ཚུལཏའིནི་ཉིན་མོའི་སྐར་མ་ལྟར་ཤིན་ཏུ་དཀོན་པས། དཀོན་མཆོག་གསུམ་ལ་ཞེ་ཐག་པ་ནས་དད་ཅིང་། ཐེག་པ་ཆེན་པོའི་ལུགས་ལ་ཐོས་བསམ་སྒོམ་གསུམ་གྱིས་འཇུག་པར་དགའ་བ་དང་། ཆོས་དང་བླ་མ་མཚན་ཉིད་ལྡན་པ་དག་ལ་མཇལ་བའི་བསོད་ནམས་ལྡན་པའི་སེམས་ཅན་ཞིག་ཡིན་ན་ནི། དེའི་རིགས་ཀུན་བླ་མ་རྣམས་ཀྱིས་སློབ་མར་འཛིན་དགོས་ཚུལ་མངོན་པར་བསྟན་ཡོད་དོ། །ཇི་ལྟར་བསྟེན་པའི་ཚུལ་ནི། བཤད་པའི་ཡོན་ཏན་དང་ལྡན་པ་རིན་པོ་ཆེ་ལྟ་བུའི་དཔོན་སློབ་ཚོགས་པ་ན། ཐོག་མར་ཡས་མས་སུ་འབྲེལ་བར་བརྟག་པ་ནི་ཅི་ནས་ཀྱང་གལ་ཆེ་སྟེ། བླ་མ་ལྔ་བཅུ་པ་ལས། བླ་མ་དང་ནི་སློབ་མ་དག །མཚུངས་པར་དམ་ཚིག་ཉམས་འགྱུར་བས། ། དཔའ་བོས་དང་པོར་སློབ་དཔོན་དང་། །སློབ་མའི་འབྲེལ་བར་བརྟག་པར་བྱ། ། ཞེས་དང་། ཕྱག་ཆེན་ཐིག་ལེ་ལས། དེ་ལྟ་བུ་ཡི་བླ་མ་ཡིས། ། འབད་པས་སློབ་མ་བརྟག་པར་བྱ། ། ཇི་ལྟར་སྲེག་ལ་སོགས་པས་གསེར། ། བརྟག་མཁས་པས་ནི་རིན་པོ་ཆེ། ། ཇི་ལྟར་བདེ་ལྡན་བུ་མ་ནི། ། དེ་ལྟར་སློབ་མ་བརྟག་པར་བྱ། ། དེ་བས་ཐམས་ཅད་རབ་འབད་དེ། ། ཕན་ཚུན་སོ་སོར་བརྟག་པར་བྱ། ། དེ་ལྟར་མིན་ན་སྐྱོན་དུ་འགྱུར། ། ཞེས་གསུངས་པ་ལྟར་རོ། ། ཁྱད་པར་གསང་སྔགས་ཀྱི་བླ་མས་སློབ་མར་མ་བརྟགས་པར་སུ་རུང་ལ་དབང་བསྐུར་ན་སྣོད་མིན་གྱིས་དམ་ཚིག་མི་ཐུབ་པས་འདི་ཕྱི་གཉིས་ཀར་ཕུང་ཞིང་དམ་ཚིག་ཉམས་པར་འགྱུར་བ་དང་། རང་གི་དངོས་གྲུབ་ཀྱང་རྒྱང་རིང་དུ་བྱེད་པ་དང་བགེགས་ཀྱི་འཚེ་བ་སོགས་ཉེས་པ་མང་དུ་འབྱུང་ལ། སློབ་མས་ཀྱང་བླ་མའི་མཚན་ཉིད་ལ་མ་བརྟགས་པར་གང་རུང་ལས་དབང་བླངས་ན་ཕོག་པའི་བཤེས་གཉེན་གྱིས་བསླུས་པར་འགྱུར་བ་དང་། དམ་ཚིག་བསྲུང་མི་ནུས་པས་དངོས་གྲུབ་ཀྱི་རྩ་བ་ཆད་པ་དང་། ལམ་ངན་པར་དཀྲི་བས་དལ་འབྱོར་ཆུད་འཛའ་བ་སོགས་ཀྱི་ཉེས་དམིགས་མང་དུ་འབྱུང་བ་ཡིན་ནོ། །49

ཛའི མ ས་རྔོགས་སྡ་ཆེ ཡོའི་ མ ཞགཛའི ་དངོས་སུ་བསྟེན་པའི་ཚུལ་ནི། སྡུད་པ་ལས། དེ་ལྟ་བས་ན་བྱང་ཆུབ་དམ་པ་འཚོལ་བ་ཡི། ། བསམ་པ་དྲག་ལྡན་མཁས་པས་ང་རྒྱལ་ངེས་བཅོམ་སྟེ། །ནད་པའི་ཚོགས་ཀྱིས་གསོ་ཕྱིར་སྨན་པ་བསྟེན་པ་ལྟར། ། གཡེལ་བ་མེད་པར་དགེ་བའི་བཤེས་གཉེན་བསྟེན་པར་བྱ། ། ཞེས་གསུངས་པ་ལྟར། ཐར་པ་བླ་ན་མེད་པའི་བྱང་ཆུབ་ཀྱི་གོ་འཕང་དམ་པ་དོན་དུ་གཉེར་བར་འདོད་པའི་བསམ་པ་གཏིང་ཚུགས་པས་གཡོ་དང་སྒྱུ་མེད་པར་བསྙེན་བཀུར་བའོ། ། དེ་ལ་ཡོངས་གྲགས་སུ་བསམ་པས་བསྙེན་བཀུར་བ་ཞེས་བྱའོ། ། སྦྱོར་བས་བསྙེན་བཀུར་བ་ནི།མདོ་སྡེ་རྒྱན་ལས། རྙེད་པ་བཀུར་སྟི་དག་དང་རིམ་གྲོ་དང་། ། སྒྲུབ་པའི་སྒོ་ནས་བཤེས་གཉེན་བསྟེན་པར་བྱ། ། ཞེས་དོན་གསུམ་དུ་གསུངས་པའི་དང་པོ་རྙེད་པ་སྟོབ་པ་ཡིན། བཟའ་བ་དང་བགོ་བ་དངུལ་སོགས་ཡོད་ཅིང་འབྱོར་ན་ཇི་ལྟར་བཞེད་པ་བཞིན་སྤྲོ་བ་དང་བཅས་པས་བླ་མའམ་སློབ་དཔོན་ལ་ཕུལ། དེར་མ་ཟད་རང་ཉིད་ཀྱི་བུ་དང་ཆུང་མ་དང་རང་གི་ལུས་ཚུན་ཆད་ཀྱང་བླ་མ་སློབ་དཔོན་ལ་འབུལ་དགོས་པར་གསུངས། བཀུར་སྟེའི་རིམ་པ་ནི་མཐོང་ཕྱག་དང་།ལྡང་བ་དང་། བསྔགས་པ་བརྗོད་པ་ལ་སོགས་པ་རྟག་ཏུ་གུས་པའི་སྤྱོད་ལམ་བསྟེན་ཅིང་། བླ་མ་སློབ་དཔོན་གྱི་སྐུའི་གྲིབ་མ་ཙམ་ལའང་འགོམ་པར་མི་བྱ་ན་གཞན་ལ་ལྟ་ཅི་སྨོས་ཏེ་ན་བཟའ་བཞུགས་གདན་ཉེར་སྤྱད་མཆིལ་ལྷམ་བཞོན་པ་གཟུངས་མ་ལ་སོགས་པ་ལ་བཀས་མ་གནང་བར་མི་འགོམ་མི་སྤྱད་ཅིང་སྤྱན་སྔར་ཉལ་བསྙེས་མཆིལ་སྣབས་འདོར་བ་དང་ལྐོག་ཏུ་བསྔགས་པ་མ་ཡིན་པ་བརྗོད་པ་ལ་སོགས་པ་མ་གུས་པའི་སྤྱོད་ལམ་རྣམ་པ་ཐམས་ཅད་དུ་སྤང་དགོས། དེ་ནས་རིམ་གྲོ་བྱ་བ་ནི། ཕྱག་སྔོན་དུ་འགྲོ་བས་ཁྲུས་བཀུ་མཉེ་དྲིལ་ཕྱིས་སོགས་འཕྲལ་གྱི་བྱ་བ་ཐམས་ཅད་ཞི་དེས་དང་ཡིད་གཞུངས་པར་བྱ་དགོས། སྒྲུབ་པའི་སྒོ་ནས་བསྟེན་པ་ནི། བླ་མས་བསྒོ་བ་ཐམས་ཅད་ལ་སྒྲུབ་པ་བཀའ་བློ་བདེ་བ་དང་།50

༷༔ས༦༽ མཆི་ ་༤གི ཟུབཔོ་ག་རྣ ་ ་ ཟུགིཆོས་བསྟན་པ་ཐམས་ཅད་ལ་ཐོས་བསམ་སྒོམ་པ་སོགས་ཅི་རིགས་པར་ནན་ཏན་གྱིས་སྒྲུབ་པ་ནི་སྔ་མ་རྣམས་ལས་ཀྱང་བསྙེན་བཀུར་ཤྲཱི་མཆོག་སྟེ་ཡང་དག་པའི་དགེ་བའི་བཤེས་གཉེན་སྒྲུབ་པའི་མཆོད་པས་མཉེས་པར་བྱ་བ་ཡིན་གྱི། རྙེད་སོགས་ཀྱིས་མ་ཡིན་པའི་ཕྱིར་རོ། ། དེ་འདྲ་ཞིག་ཡིན་ཏེ། སྡོང་པོ་བཀོད་པ་ལས།ཁྱོད་ཀྱིས་དགེ་བའི་བཤེས་གཉེན་འཚོལ་བ་ལ་ཡོངས་སུ་མི་སྐྱོ་བར་བྱའོ། ། རྙེད་ནས་ཀྱང་དེའི་རྗེས་སུ་སྒྲུབ་པ་ལ་བསྙེལ་བ་མེད་པའི་སྲི་ཞུ་བྱའོ། ། ཁུར་ཐམས་ཅད་ཀྱིས་མི་སྐྱོ་བས་ས་ལྟ་བུའི་འདུ་ཤེས་བསྐྱེད་པར་བྱའོ། ། ཅི་བསྒོ་བ་ཉན་པ་བྲན་ལྟ་བུའི་འདུ་ཤེས་བསྐྱེད་པར་བྱའོ། ། ཞེས་གསུངས་པའི་ཕྱིར་རོ། །གོང་སྨོས་ཀྱི་དེ་ལྟར་བསྟེན་པའི་དགོས་པ་ནི། ཇི་སྐད་དུ། ཚངས་སྤྱོད་རིལ་པོ་མ་འདྲེས་ཡོངས་རྫོགས་དག ། ད་ལྟ་བཤེས་གཉེན་ང་བསྟེན་སྡུག་བསྔལ་ལས། ། གྲོལ་བའི་རིགས་པ་ལྟོས་ཞེས་རྒྱལ་བས་གསུངས། ། ཞེས་པ་ལྟར། དགེ་བའི་བཤེས་གཉེན་བསྟེན་པས་ཚངས་པར་སྤྱོད་པ་རིལ་པོ་དང་མ་འདྲེས་པ་ཡོངས་སུ་རྫོགས་པ་དང་ཤིན་ཏུ་རྣམ་པར་དག་པའི་བར་དུ་འགྱུར་བ་དང་། ད་ལྟ་དགེ་བའི་བཤེས་གཉེན་ང་བསྟེན་པས་སྲིད་པའི་སྡུག་བསྔལ་ལས་ཚེགས་མེད་པར་གྲོལ་བའི་རིགས་པའམ་དཔེ་ལ་ལྟོས་ཞེས་རྒྱལ་བ་སྟོན་པ་ཐུགས་རྗེ་ཅན་དེས་ལེགས་པར་གསུངས་ཤིང་གདམས་པར་མཛད་དེ། མདོ་ལས། ཀུན་དགའ་བོ་འདི་ལྟ་སྟེ། དགེ་བའི་བཤེས་གཉེན་དང་དགེ་བའི་གྲོགས་པོ་ཚངས་པར་སྤྱོད་པ་ཡོངས་སུ་རྫོགས་པ་ཡིན་ནོ། ། ཞེས་དང་། བཤེས་སྤྲིངས་ལས། དགེ་བའི་བཤེས་གཉེན་བསྟེན་པ་ཚངས་པར་སྤྱོད། ། ཡོངས་སུ་རྫོགས་པར་ཐུབ་པས་གསུངས་དེའི་ཕྱིར། ། དགེ་བའི་བཤེས་གཉེན་བསྟེན་བགྱི་བཤེས་གཉེན་ལ། །བསྟེན་ནས་རབ་ཏུ་མང་པོས་ཞི་བ་ཐོབ། ། ཅེས་གསུངས་པའི་ཕྱིར་རོ། ། དེ་ལས་གཞན་ཡང་མདོ་རྒྱུད་རྣམས་ལས་དགེ་བའི་བཤེས་གཉེན་བསྟེན་པའི་ཕན་ཡོན་51

འཇི མའ་ས་རྫོ ས་བ་ཆེ ༠སྡོའི་ མ གཐོའིམང་པོ་མཐའ་ཡས་པ་ཞིག་གསུངས་ཏེ། སྡོང་པོ་བཀོད་པ་ལས། དགེ་བའི་བཤེས་གཉེན་གྱིས་ཡོངས་སུ་ཟིན་པའི་བྱང་ཆུབ་སེམས་དཔའ་རྣམས་ནི་ངན་འགྲོར་མི་ལྷུང་། བྱ་བ་མ་ཡིན་པ་རྣམས་ཁོང་དུ་ཆུད་པར་མི་བྱེད། བག་མེད་པའི་གནས་ལས་ཟློག འཁོར་བའི་གྲོང་ཁྱེར་ནས་འདོན། བྱང་ཆུབ་སེམས་དཔའི་བསླབ་པ་ལས་འགལ་བར་མི་བྱེད། འཇིག་རྟེན་ཐམས་ཅད་ལས་མངོན་པར་འཕགས། ལས་དང་ཉོན་མོངས་པས་ཐུབ་པར་དཀའོ། ། རིགས་ཀྱི་བུ་དེ་ལྟ་བས་ན་དེ་ལྟར་ཡིད་ལ་བྱེད་པ་རྒྱུན་མ་ཆད་པས་དགེ་བའི་བཤེས་གཉེན་རྣམས་ཀྱི་དྲུང་དུ་འགྲོ་བར་བྱའོ། ། ཞེས་གསུངས་པ་ལྟར་ཡིན། དེའི་ལུང་རྣམས་ཀྱི་དོན་བསྡུས་ནི་ཀློང་ཆེན་རབ་འབྱམས་པ་དྲི་མེད་འོད་ཟེར་གྱི་ཞལ་ནས།བླ་མ་བསྟེན་པའི་ཡོན་ཏན་མཐའ་ཡས་ཏེ། ། ཡང་དག་ལམ་ཆུད་བླང་དོར་དམིགས་རྣམ་ཕྱེད། ། ཚོགས་རྫོགས་སྒྲིབ་སྦྱངས་བར་ཆད་རབ་ཞི་ཞིང་། ། རང་ཡངསྐྱེ་བོ་དམ་པའི་གནས་ཐོབ་ནས། ། མྱུར་དུ་ཐར་པའི་གྲོང་དུ་ཕྱིན་པའོ། །ཞེས་གསུངས་པ་འདི་ཡིན་པར་བཤད་དོ། ། གཞན་ཡང་བསྟེན་ཚུལ་ལོག་ན།ཚེ་འདིར་ནད་དང་གདོན་དུ་མས་འཚེ་བ་དང་ཕྱི་མར་ངན་འགྲོའི་སྡུག་བསྔལ་དཔག་ཏུ་མེད་པ་མྱོང་བ་དང་། ཡོན་ཏན་མ་སྐྱེས་པ་རྣམས་མི་སྐྱེ། སྐྱེས་པ་རྣམས་ཀྱང་ཉམས་པར་འགྱུར་བས་ན། ལག་ན་རྡོ་རྗེ་དབང་བསྐུར་བའི་རྒྱུད་ལས། གསང་བའི་བདག་པོ་སློབ་དཔོན་ལ་སློབ་མས་ཇི་ལྟར་བལྟ་བར་བྱ་ཞེ་ན།སངས་རྒྱས་བཅོམ་ལྡན་འདས་ལ་ཇི་ལྟ་བ་དེ་བཞིན་དུའོ། ། ཞེས་དང་། ཐེག་པ་ཆེན་པོའི་མདོ་སྡེ་དང་འདུལ་བ་ལས་ཀྱང་དེ་ལྟར་གསུངས་ཡོད་པས་སྐྱོན་རྟོག་གི་བློ་སྤངས་ཏེ་སངས་རྒྱས་ལས་ལྷག་པའི་གུས་པ་ཆེན་པོས་བསྟེན་པར་བྱའོ། ། བླ་མ་མཆོད་པའི་ཕན་ཡོན་ཀྱང་བསམ་གྱིས་མི་ཁྱབ་སྟེ། གསང་འདུས་ལས།ཕྱོགས་བཅུ་དུས་གསུམ་སངས་རྒྱས་མཆོད་པ་བས། བླ་མའི་བ་སྤུའི་ཁུང་བུ་52

༷༔༷༦༽ གི་་ ་ཅབ །སྐའ་ལ་ན ་ ་ ཟུགིགཅིག་མཆོད་པ་བསོད་ནམས་ཆེའོ། །ཞེས་དང་། དཔལ་འབྱུང་བའི་མདོ་ལས།དགེ་བའི་བཤེས་གཉེན་མགུ་བར་བྱས་ན་སངས་རྒྱས་ཀྱི་བྱང་ཆུབ་ཐོབ་བོ། །ཞེས་སོགས་འབྱུང་ཞིང་། མདོར་ན་བསོད་ནམས་དང་ཡེ་ཤེས་ཀྱི་ཚོགས་རྫོགས་པ་དང་། རྐྱེན་ངན་པའི་བར་ཆད་ཐམས་ཅད་ཞི་བ་དང་། དཔལ་དང་འབྱོར་བ་ཆེ་བ་དང་། མྱུར་དུ་སངས་རྒྱས་ཐོབ་པ་སོགས་མཐོང་བ་དང་། མ་མཐོང་བའི་ཆོས་ཀྱི་ཡོན་ཏན་དཔག་ཏུ་མེད་པ་ཐོབ་བོ། །ས་བཅད་གསུམ་པ། གནས་ཀྱི་མཚན་ཉིད། ་དེ་ཡང་གནས་ཀྱི་མཚན་ཉིད་ནི། ཨོ་རྒྱན་རིན་པོ་ཆེའི་ཞལ་ནས། ཉམས་སུ་ལེན་པ་ལ་གནས་ཁྱད་པར་ཅན་གལ་ཆེ་སྟེ། མཚན་ཉིད་དང་མི་ལྡན་པས་རྐྱེན་དང་བར་ཆད་འབྱུང་བས་གནས་ཁྱད་པར་ཅན་གྱི་མཚན་ཉིད་བརྟགས་པ་ནི། ལུང་སྟོང་ནི་དགེ་སྦྱོར་འཕེལ་བའོ། ། རི་རྩེ་ནི་ཤེས་པ་གསལ་བའོ། ། དུར་ཁྲོད་ནི་སྐྱོ་ཤས་སྐྱེ་བའོ། །ཤིན་ཏུ་དབེན་པ་ནི་ཉམས་ལེན་འཕེལ་བའོ། ། དྭངས་ཤིང་མཐོ་བ་ནི་དབྱིངས་རིག་གསལ་བའོ། ། གནས་ཁྱད་པར་ཅན་དེ་རྣམས་སུ་ཕྱིན་པ་ལ་དགོས་ཆེད་གཉིས་ཏེ། གནས་སྐབས་དང་མཐར་ཐུག་གོ ། གནས་སྐབས་སུ་དགེ་སྦྱོར་ངང་གིས་འཕེལ་བའི་དགོས་པ་ཡོད། མཐར་ཐུག་ཏུ་དབྱིངས་རིག་ལ་མྱུར་དུ་བརྟན་པ་ཐོབ་པའི་དགོས་པ་ཡོད་དོ། ། ཞེས་གསུངས་པ་ལྟར། སྤྱིར་སྒྲུབ་པ་སྙིང་པོར་མཛད་པའི་གནས་ནི་སྒྲུབ་པ་པོའི་ཡིད་དང་རྣམ་པར་མཐུན་པ་དང་། དགྲ་རྐུན་ལ་སོགས་པའི་གནོད་པ་དང་འཚེ་བ་མེད་པ། སྐྱེ་བོའི་རྒྱུ་འགྲུལ་དང་ཅ་ཅོ་འུར་ཟིང་སོགས་ཀྱི་རྣམ་གཡེང་ཆུང་བ། ས་ཕྱོགས་ཡུལ་ཕྱོགས་བཀྲ་ཤིས་པ། ཡུལ་ལྷ་གཞི་བདག་ཆོས་ལ་དཀར་བ། བླ་མ་དང་མཁའ་འགྲོ་ལྐེདང་གྲུབ་ཐོབ་གོང་མ་སོགས་སྐྱེས་ཆེན་དམ་པའི་ཞབས་ཀྱིས་53

ཛ〉 མའ་ས་ཅསྡོ ས་སྡ་3) བསྒོ༔སྡི་ མ ཙན ཐོའིབཅགས་ཤིང་བྱིན་གྱིས་བརླབས་པ། གངས་རི་དང་། གཡའ་རི། དུར་ཁྲོད།མཚོ་གླིང་། ནགས་ཁྲོད། ལུང་སྟོང་། བྲག་རི་སོགས་རང་བཞིན་གྱིས་རིག་པ་དྭངས་པ། ས་ཕྱོགས་མཐོ་བ། ཤར་གྱི་མདངས་འཕྲོ་ཞིང་ནུབ་ཀྱི་ཟེར་སྡུད་པ་ཞེས་ཉི་མ་སྔ་མོར་འཆར་ཞིང་ཕྱི་མོར་ནུབ་པས་ཚེ་རིང་བ། ཆུ་འཇམ་ཞིང་ཉམས་དགའ་བ། མཐུན་རྐྱེན་ཐམས་ཅད་རྙེད་པར་སླ་བ་ལ་སོགས་པའི་གནས་ནི་མཚན་ཉིད་དང་ལྡན་པའི་གནས་ཡིན་པས། དེ་འདྲའི་གནས་སུ་སྒྲུབ་པ་སྙིང་པོར་མཛད་ན་ཡར་སྐྱེད་ཆེན་པོ་འབྱུང་སྟེ། ཀློང་གསལ་ལས། ལུང་སྟོང་གངས་ཁྲོད་རི་རྩེ་དུར་ཁྲོད་དམ། ། ཤིན་ཏུ་དབེན་ཞིང་དྭངས་མཐོ་བསིལ་བའི་སར། །སྐལ་ལྡན་སྐྱེས་བུས་ཉམས་ལེན་བྱེད་པའི་གནས། ། བསམ་གཏན་འཕེལ་ཞིང་བརྟན་པ་མྱུར་དུ་ཐོབ། ། མཚན་ལྡན་གནས་བྲལ་རྐྱེན་དབང་མྱུར་དུ་འགྱུར། །ཞེས་གསུངས་པའི་ཕྱིར་རོ། ། —ས་བཅད་བཞི་པ། དུས་ཀྱི་མཚན་ཉིད།དུས་ཀྱི་མཚན་ཉིད་ནི། ཨོ་རྒྱན་རིན་པོ་ཆེའི་ཞལ་ནས། དབྱར་མ་སྟོན་དང་། དགུན་ཐ་ཆུང་། དཔྱིད་དུས་སུ་ན་བུན་དང་། འཚུབ་མ་དང་བསེར་བུ་མེད་པའི་ནམ་མཁའ་ཤིན་ཏུ་དྭངས་པའི་དུས་སུ་དབྱིངས་རིག་གསལ་བའོ། །ཁྱད་པར་དུ་ངོ་སྤྲོད་པའི་དུས་ནི། ཟེར་གཉིས་ཀྱི་དུས་སུ་ཤིན་ཏུ་གསལ་བའོ། །དེ་ལྟར་དུས་ཁྱད་པར་ཅན་ལ་ཡོན་ཏན་གཉིས་ཏེ། གནས་སྐབས་སུ་ངོ་སྤྲོད་པ་མགྱོགས། མཐར་ཐུག་ཏུ་ཉམས་ཀྱི་འཕེལ་བ་ཆེའོ། ། ཞེས་གསུངས་ཤིང་། དེ་བཞིན་དུ་དུས་དང་། ཚེས། གྲངས། གཟའ་སྐར་སོགས་ཤིན་ཏུ་བཟང་བའི་དུས་སུ་འཇུག་དགོས་པ་དང་། ཁྱད་པར་དུ་ཐོད་རྒལ་བསྒོམ་པར་འོས་ཤིང་རིགས་པའི་དུས་ནི། ཀློང་གསལ་ལས། ངོ་སྤྲོད་དུས་ཀྱི་ཁྱད་པར་ནི། ། མཁས་54

༠མིན6སྒོ ཕབཿསྒོ་ལ ག རྒྱུ་སཕརག་ ་ ཤཱ་པས་དུས་གནད་བཏྲེལ་བར་བྱ། ། ཞེས་དང་། དབྱར་མ་སྟོན་དང་དགུན་ཆུང་དཔྱིད་ཀྱི་དུས། ། ཟེར་གཉིས་དུས་ནི་མཆོག་ཏུ་བཤད་པ་ཡིན། ། ཞེས་གསུངས་པའི་ཕྱིར། དེ་འདྲའི་དུས་ནི་མཚན་ཉིད་ལྡན་པ་ཞིག་ཡིན་པའི་རྒྱུ་མཚན་ཅི་ཞེ་ན། དུས་དེར་བསིལ་དྲོད་སྙོམས་པའི་དབང་གིས་བྱིངས་རྨུགས་ཀྱི་རྐྱེན་ཉུང་ཞིང་། བྱེ་བྲག་ཉི་མ་འཆར་བ་དང་ནུབ་པའི་འོད་ཟེར་གཉིས་ཏེ། དེའི་སྐབས་སམ་གནས་ནི་ཡེ་ཤེས་འཆར་བའི་རྐྱེན་དུ་འགྱུར་བས་ངོ་སྤྲོད་ཀྱི་དུས་སུ་བཤད་པའོ། ། དེ་ལས་ལྡོག་པ་ནི། ཇི་སྐད་དུ། མཁས་པས་དུས་གནད་བསྟེན་པར་མ་བྱས་ན། ། ངོ་བོ་འགས་ཤིང་ཉམས་ལེན་འཕེལ་དང་བྲལ། ། ཞེས་གསུངས་པ་ལྟ་བུ་ཡིན་པས། མཚན་ཉིད་ལྡན་པའི་དུས་ཀྱི་གནད་བསྟེན་པའང་གལ་བོ་ཆེ་ལ་ནན་ཏན་བྱ་དགོས་པ་ཞིག་ཡིན་ཚུལ་རང་བཞིན་གྱིས་རྟོགས་པར་འགྱུར་རོ། །ས་བཅད་ལྔ་པ། ཡོ་བྱད་ཀྱི་མཚན་ཉིད།ཡོ་བྱད་ཀྱི་མཚན་ཉིད་ནི། ཨོ་རྒྱན་རིན་པོ་ཆེའི་ཞལ་ནས། གདམས་པ་ཁྱད་པར་ཅན་ཞུ་བ་ལ་ཡོ་བྱད་ཆ་ཚང་བར་དགོས་ཏེ། དེ་མ་ཚང་ན་མཁའ་འགྲོའི་ཆད་པ་འབྱུང་བས་ཡོ་བྱད་ཚང་བར་བསགས་པ་ནི། ཕྱག་རྟེན་དང་།དབང་ཡོན་དང་། ཚོགས་འཁོར་དང་། གཏོར་མའི་རྒྱུ་དང་། རང་གི་ཁམས་གསོལ་དང་། དགོས་པའི་ཡོ་བྱད་ཐམས་ཅད་ཚོགས་པ་བསགས་དགོས། དེ་ལྟར་བསགས་པ་ལ་དགོས་ཆེད་གཉིས་ཏེ། གནས་སྐབས་དང་མཐར་ཐུག་གོ །་གནས་སྐབས་སུ་གདམས་ངག་ལོན་ཅིང་མཐར་ཐུག་དངོས་གྲུབ་ཐམས་ཅད་ཐོབ་པའོ། ། ཞེས་གསུངས་པ་ལྟར། འཚོ་བའི་ཡོ་བྱད་བཟའ་བཏུང་གོས་སྟན་དང་། བསྟེན་པའི་ཡོ་བྱད་དམ་རྫས། མཁོ་བའི་ཡོ་བྱད་རྡོ་རྗེ་དྲིལ་བུ་སོགས།མཐུན་པའི་ཡོ་བྱད་སྨན་དང་རྟེན་འབྲེལ་གྱི་རྫས། ཁྱད་པར་གྱི་ཡོ་བྱད་དབང་55

ཛའི མཡོས་རྫོགས་སྡ་ཆེ སྟོའི་ མགཞ འཇི ་ཡོན་དང་གཏོར་ཚོགས་ཀྱི་རྒྱུ་ལ་སོགས་པ་སྟེ། མདོར་ན་གང་གི་ཕྱིར་ཡང་གནས་སྐབས་དེ་དག་ཏུ་བྲེལ་མི་དགོས་པར་གོང་དུ་ཚོགས་པར་བྱ་བ་སྟེ། ཀློང་གསལ་ལས། གསང་སྔགས་ཐབ་ས་ཀྱི་ལམ་ཡིན་ཕྱིར། ། རྟེན་འབྲེལ་ཡོ་བྱད་རྫས་རྣམས་བསག ། ཅེས་དང་ ཕྱག་རྟེན་དབང་ཡོན་གཏོར་ཚོགས་རྒྱུ། ། ཉམས་ལེན་དུས་སུ་ཁམས་ཀྱི་རྟེན་སོ་བཙལ། ། མཐུན་པའི་ཡོ་བྱད་ཀུན་དང་ལྡན་པར་བྱ། ། རྟེན་འབྲེལ་རྫས་མེད་དངོས་གྲུབ་ཡལ་བར་དོར། ། ཞེས་གསུངས་པའི་ཕྱིར། གོང་གསལ་གྱི་ཡོ་བྱད་འདི་དག་ཚང་བར་མ་བསགས་ན་དངོས་གྲུབ་འདོད་པ་རྣམས་ལ་དངོས་གྲུབ་ཏིལ་འབྲུ་ཙམ་ཡང་མི་ཐོབ་པ་མ་ཟད། ད་དུང་མཁའ་འགྲོའི་ཆད་པ་འབྱུང་བའི་ཉེན་ཁ་ཡང་ཡོད་པས། ཡོ་བྱད་དེ་དག་ཚང་བར་གསོག་པའི་ལས་ལ་འབད་དགོས་སོ། །ས་བཅད་དྲུག་པ། གྲོགས་ཀྱི་མཚན་ཉིད།གྲོགས་ཀྱི་མཚན་ཉིད་ནི། ཨ་ཏི་རྫོགས་པ་ཆེན་པོའི་ཆོས་སམ་གདམས་པའི་རྗེས་སུ་འབྲང་བ་ཞིག་ཡིན་ན། རང་ཉིད་རྒྱུན་པར་འགྲོགས་པར་བྱ་བའི་གྲོགས་སམ་མི་ནི་དམ་ཚིག་གཙང་ཞིང་དྲི་མ་མེད་པ་ལྡན་པ་དང་། དག་སྣང་ཆེ་བ། ཉོན་མོངས་དུག་ལྔ་ཤུགས་ཆུང་བ། བློ་བརྟན་ཞིང་ཁོག་ཡངས་པ ངང་རྒྱུད་རིང་ཞིང་ཟབ་ལམ་བསྒོམས་པའི་ཉམས་མྱོང་ཡོད་པ། རྒྱུད་ཞི་ཞིང་དུལ་བ།བརྩེ་སེམས་ཆེ་བ་ལ་སོགས་པའི་ཡོན་ཏན་ལྷན་སྐྱེས་སུ་ཡོད་པ་ཞིག་ཅི་ནས་ཀྱང་ཡིན་དགོས་ཏེ། ཀློང་གསལ་ལས། དམ་ཚིག་གཙང་ལྡན་དག་པའི་སྣང་བ་ཆེ། །དུག་ལྔ་ཤུགས་ཆུང་བློ་བརྟན་ཁོག་ཡངས་པ། ། ངང་རྒྱུད་རིང་ཞིང་བརྩེ་བའི་གྲོགས་དང་འགྲོགས། ། ཞེས་གསུངས་པའི་ཕྱིར། དེ་འདྲའི་མཚན་ཉིད་ལྡན་པའི་གྲོགས་དང་འགྲོགས་ན་ཆོས་ལ་འཇུག་པར་སྐུལ་ལྕག་འདེབས་ཤིང་།56

ཆོས་མིན་གྱི་སྤྱོད་པ་ལ་འཇུག་པ་ལས་ལྡོག་པར་བྱེད་པ་དང་། དེ་ལ་བརྟེན་ནས་མཐར་བྱང་ཆུབ་འཐོབ་པར་གྱུར་ཏེ། ཀློང་གསལ་ལས། དམ་པའི་གྲོགས་ཀྱིས་ཆོས་ལྡན་བྱང་ཆུབ་འཐོབ། ། ཅེས་གསུངས་པའི་ཕྱིར་རོ། ། དེ་ལྟར་ཉམས་ལེན་གྱི་སྒྲོམ་དུ་འཇུག་པའི་ཆ་རྐྱེན་ཐམས་ཅད་ཕུན་སུམ་ཚོགས་པ་ཞིག་དགོས་སོ། ། ། །

ལེའུ་ལྔ་པ། ཐུན་མོང་ཕྱིའི་སྔོན་འགྲོ།དེ་ཡང་ཐུན་མོང་ཕྱིའི་སྔོན་འགྲོ་འདི་ནི་སྔ་རབས་མཁས་གྲུབ་དམ་པ་རྣམསཀླི་གསུང་རྒྱུན་ལས་ཅུང་ཙམ་ཡང་འདའ་བ་མེད་པར་སྨྲ་བའི་རོ་འཛིན་གཡོ་བའི་ཟློས་གར་དུ་ཞུགས་ན། དེ་ལ་ལྡང་བའི་རྣལ་འབྱོར་དང་། བློ་སྦྱོང་བའི་རིམ་པ་སྟེ་གཉིས་ཡོད་དོ། །ས་བཅད་དང་པོ། ཐོ་རངས་ལྡང་བའི་རྣལ་འབྱོར།དེ་ཡང་ཐོ་རངས་མལ་ནས་ལྡང་བའི་དུས་སུ་བབ་པ་ན། མདུན་གྱི་ནམ་མཁར་འཇའ་ཟེར་འོད་ཕུང་གི་ཀློང་ན་རྩ་བའི་བླ་མ་ཨོ་རྒྱན་མཚོ་སྐྱེས་རྡོ་རྗེའི་རྣམ་པ་ཅན་ཞལ་འཛུམ་མདངས་རྒྱས་པ་ལ་འཁོར་དཔའ་བོ་དང་མཁའ་འགྲོའི་ཚོགས་ཀྱིས་བསྐོར་བ་ཀུན་གྱི་ཕྱག་ན་ཌཱ་མ་རུ་དཀྲོལ་བའི་སྒྲ་སྔགས་ཀྱི་གདངས་སུ་བསྒྲགས་པས་བསྐུལ་ཏེ་གཉིད་ལས་སད་པར་བསམ་ཞིང་མལ་ནས་ཧར་གྱིས་ལངས་ཤིང་། སྐྱེ་བོ་རྒྱུ་འགྲུལ་དང་སྒྲའི་ཀློག་སྤྱོར་ལ་སོགས་པ་བསམ་གཏན་ལ་གེགས་དང་བར་ཆད་གཏན་ནས་མི་འབྱུང་བའི་གནས་དབེན་པ་ཞིག་ཏུ་སྟན་བདེ་བ་ལ་འཁོད་པ་དང་། མ་འོངས་པ་ན་རྣམ་པ་སྣང་མཛད་ཀྱི་ངོ་བོར་འཚང་རྒྱ་བའི་རྟེན་འབྲེལ་ལུས་ལ་བསྒྲིགས་པས་རྟོགས་པ་སེམས་ལ་འཆར་བའི་སླད་དུ་ལུས་རྣམ་པར་སྣང་མཛད་ཀྱི་ཆོས་བདུན་དང་ལྡན་པའི་ཚུལ་གྱིས་མི་ཡོ་བར་དྲང་པོར་བསྲངས་ཤིང་། རྐང་པ་གཉིས་ལས་གཡོན་པ་འོག་དང་གཡས་པ་སྟེང་དུ་བྱས་པའི་རྡོ་རྗེའི་སྐྱིལ་ཀྲུང་བཅའ། ལག་པའི་མཐེ་བོང་གིས་སྲིན་ལག་གི་རྩ་བ་58

ཛའིལེ ་ལྔ་པ ་མོང་ཟིའི་སྨོ ཐོབྲོམནན་ཏེ་ཁུ་ཚུར་བརྐྱངས་པ་བརླ་གཡས་གཡོན་གཉིས་ཀྱི་ཁུག་པར་བཞགལག་ཡུ་དྲང་པོར་བསྲངས། དཔུང་མགོ་གྱེན་ལ་འཐེན་ཞིང་ལྷོད་དེ་བརྒྱང་བ།ལྟོ་བ་མདུན་དུ་ཕུལ། སྒལ་ཚིགས་གསེར་གྱི་དོང་ཙེ་བརྩེགས་པ་ལྟར་དྲང་པོར་བསྲངས་པ། ལྟག་རྩ་བསྲངས་ཏེ། མགྲིན་པ་ཨོལ་ཀོས་མདུད་མནན་པ་ཏྲེམ་ཡུད་ཙམ་དགུག་པ། ལྕེ་ཡ་རྐན་ལ་སྦྱོར་བ། མིག་གཉིས་མིག་འབྲས་མི་རྒྱུ་ཞིང་རྫི་མའམ་མིག་སྤུ་ཐབ་ཐིབ་མི་བྱེད་པར་སྣ་རྩེའི་ཐད་ཀྱི་བར་སྣང་ལ་ཅེ་རེ་བཞགམགོ་བོ་ཡ་ཡོམ་མེད་པར་གཟེང་བྱ་ཞིང་ལུས་ཀྱི་ཆ་ཐམས་ཅད་ཧྲིལ་གྱིས་བསྒྲིམས་ལ་འཇོག་དགོས་ཏེ། ཇི་སྐད་དུ། ལུས་ནི་རྡོ་རྗེ་སྐྱིལ་མོ་ཀྲུང་། ། སྒལ་ཚིགས་རིན་ཆེན་གཏྲེང་ལ་བརྒྱུས། ། ཐོང་ཁ་རྒྱུན་དུ་ཡངས་པ་དང་། ། སྟོང་སྐོ་ཤིན་ཏུ་སྦ་བར་བྱ། ། ལྕེ་ནི་ཡ་རྐན་ཉིད་དུ་གཏད། ། མཉམ་བཞག་ཕྱག་རྒྱ་ལྟེ་འོག་བཙིར། ། མིག་དང་ཤེས་པ་མ་འགྱུར་བར། ། རླུང་སེམས་དྲིལ་ལ་དྲག་ཏུ་གཅུན། ། རྡོ་རྗེ་སྐྱིལ་ཀྲུང་རྫོགས་སངས་རྒྱས། ། ཞེས་གསུངས་པའི་ཕྱིར། དེ་ཡང་རྐང་པ་གཡས་སྟེང་དུ་བཏོན་པའི་རྡོ་རྗེ་སྐྱིལ་ཀྲུང་དང་། ལག་པ་གཉིས་མཉམ་བཞག་གི་ཕྱག་རྒྱ་ལྟེ་འོག་ཏུ་བཅེར་བའི་གྲུ་མོས་སྟོད་གཅུན་པ་དང་།མཐེ་བོང་ལྟོ་སྦྱར་བ་དང་། སྒལ་ཚིགས་དོང་ཙེ་བརྩེགས་པ་ལྟར་དྲང་པོར་བསྲང་བ་དང་། ཐོང་ཁ་ཡངས་པར་བྱེད་པ་དང་། ཨོལ་སྐོས་མདུད་མནན་ཏེ་མགྲིན་པ་བྱ་ངང་པའི་མགྲིན་པ་ལྟར་དགུག་པ་དང་། ལྕེ་ཡ་རྐན་ལ་སྦྱར་བ་དང་།མིག་གཉིས་སྣ་རྩེའམ་ཡང་ན་ཐད་ཀའི་བར་སྣང་ལ་བལྟ་བ་བཅས་བྱའོ། ། དེ་ལས་རྐང་པ་རྡོ་རྗེ་སྐྱིལ་ཀྲུང་དུ་སྡོད་པའི་དགོས་པ་ནི། ཕྱི་བདུད་བཞི་འཇོམས།ནང་བར་ཆད་སེལ། གསང་བ་འཁོར་བའི་རྩ་བཞི་དབུ་མར་འཇུག་པ། དེ་ཁོ་ན་ཉིད་གཟུང་འཛིན་གཉིས་ནུབ་པ། མཐར་ཐུག་མྱུར་བར་འཚང་རྒྱ་བའི་འདུག་སྟངས་ཏེ། དེ་ལྟར་བསྡད་པས་ཐུར་སེལ་གྱི་རླུང་རྩ་དབུ་མར་ཆུད་59

ཐོའི མ་ཆོས་རྔོགས་སྡ་ཆེ བསྡོའི་ མ གལྡེའིཔའོ། །ལག་པ་མཉམ་བཞག་ལྟེ་འོག་ཏུ་བཅེར་བའི་དགོས་པ་ནི། རྩ་དབུ་མ་ཨུཏྤལ་གཞོན་ནུ་ཁ་འབྱེད་པ་དང་། རྒོད་མ་ཁ་ཧཱུཾ་སྒྲ་སྒྲོགས་པ། ཚངས་པའི་མེ་སྦར་བ་སྟེ། དེ་ལྟར་བྱས་པས་མཉམ་གནས་ཀྱི་རླུང་རྩ་དབུ་མར་ཆུད་པའོ། །མཐེ་བོང་ལྟོ་སྦྱར་བའི་དགོས་པ་ནི། རིག་པ་རྩེ་གཅིག་ཏུ་སྡུད་པ། ཁམས་གསུམ་དབང་དུ་བྱེད་པ། གཞན་སྣང་ཟིལ་གྱིས་གནོན་པའོ། ། སྒལ་ཚིགས་གསེར་གྱི་དོང་རྩེ་བརྩེགས་པ་ལྟར་བསྲང་བའི་དགོས་པ་ནི། ལུས་དྲང་བས་རྩ་དྲང་། རྩ་དྲང་བས་ཁམས་དྲང་། ཁམས་དྲང་བས་རླུང་དྲང་། དྲང་པོ་བཞིའི་རྟེན་འབྲེལ་གྱིས་སྲོག་འཛིན་རླུང་རྩ་དབུ་མའམ་རང་གནས་སུ་ཆུད་པའོ། །མགྲིན་པ་ཅུང་ཟད་དགུག་པའི་དགོས་པ་ནི། རླུང་གི་སྒོ་འཕྲང་གཅོད་པ་དང་།ཀོས་ཀོས་ཨོལ་མདུད་གནོན་པ། སྟེང་རླུང་རབ་ཏུ་ནོན་པ། ཏིང་ངེ་འཛིན་མི་རྟོག་པ་སྐྱེ་བ་སྟེ། གྱེན་རྒྱུའི་རླུང་རྩ་དབུ་མར་ཆུད་པའོ། ། མིག་སྣ་རྩེར་དབབ་པའི་དགོས་པ་ནི། དམིགས་པ་བྱིངས་རྒོད་སྤོང་དང་། རིག་པར་གསལ་ཆ་བསྐྱེད་པ། ནང་གི་འབྱུང་བ་སྙོམས་པ། ཚུལ་བཞིན་ཡིད་ལ་བྱེད་པ་སྟེ། ཁྱབ་བྱེད་ཀྱི་རླུང་རྩ་དབུ་མར་ཆུད་པའོ། ། ལྕེ་རྐན་ལ་སྦྱར་བའི་དགོས་པ་ནི། རྐན་གྱི་བ་འཇོ་བ་དང་། ཁམས་གསོ་བ། ཚེ་དང་ལུས་ཀྱི་བཅུད་ལེན་སྒྲུབ་པ། ལྕེ་བདེ་བ་སྟེ། སོ་དང་མཆུ་ཅུང་ཟད་མ་རེག་པ་ཙམ་བྱ། དབུགས་དལ་བུར་རྒྱུ། རོ་སྟོད་དགྱེ་ཙམ་བྱའོ། ། གཞན་ཡང་སྔར་བཞིན་ལ། ལུས་ཙོག་པུ་རེའུ་མིག་བཞིན་བསྣོལ་བ། སྒོམ་ཐག་ཁུག་པས་མགོ་བོ་འཁོར་བའི་ཚད་དེ། དེས་ལྷམ་སྒྲོག་ཆིངས་ནས་ལུས་བསྡམས། མཚང་རའི་གདན་དུ་འབེབས་གདན་ཁྲུ་གང་།དཔངས་སུ་སོར་བཞི་ཡོད་པ་ནང་ཚངས་ཅན་བྱེད་དགོས་པར་གསུངས་སོ། ། དེ་དག་གི་དགོས་པ་ཡིད་ལ་ངེས་པར་བྱས་ནས་གོང་དུ་སྨྲས་པ་ལྟར་འཇོག་པ་གཅེས་སུ་འཛིན་པར་བྱ་སྟེ། དེ་ལྟར་འཇོག་དགོས་པའི་རྒྱུ་མཚན་ཅི་ཡིན་ཞེ་ན།60

ཛའིལེ སྐུ་་སྡ འ་ང་ཕྱིའི་སྤོ ལྷུནལུས་ནི་གྲོང་ཁྱེར་དང་འདྲ། རྩ་ནི་ལམ་སྲང་དང་འདྲ། རླུང་ནི་རྟ་དང་འདྲ།རྣམ་ཤེས་ནི་མི་ཞ་བོ་དང་འདྲ་བས་བྱེད་པ་བཅིངས་ན་གསང་སྒོ་ཁེགས་པས།མི་རྟ་ནང་དུ་ཚུད་དེ་འགྲོ་མི་ཐུབ་པ་དང་མཚུངས་ཏེ། དཔེར་ན་སྦྲུལ་ལ་ཡན་ལག་ཡོད་ཀྱང་མ་གཅུར་ན་མི་གསལ་བ་དང་འདྲ་བས་ན། ལུས་ཀྱི་གནད་དང་ཆུན་ཁྱེར་ཡོང་བའི་ཐབས་བྱས་པས་ཡེ་ཤེས་ཀྱི་སྣང་བ་རྣམས་གོང་ནས་གོང་དུ་འཕེལ་བར་འགྱུར་བ་དང་ཆབས་ཅིག་ཏུ་རྟེན་འབྲེལ་ལུས་ལ་བསྒྲིགས་པས་རྟོགས་པ་སེམས་ལ་འཆར་བའི་དགོས་པ་ཁྱད་པར་ཅན་ཡོད་ཅེས་གསུངས།གོང་གི་དེ་ལྟར་ལུས་གནད་ཁྲིག་གེ་བཅས་ཟིན་མཚམས་དེ་ནས་ཐུན་གྱི་ཐོག་མར་རླུང་རོ་དགུ་ཕྲུགས་དང་། འོག་མ་རྣམས་སུ་རླུང་རོ་སུམ་ཕྲུགས་སུ་འབུད་པར་བྱའོ། །རླུང་རོ་དགུ་ཕྲུགས་སུ་འབུད་ཚུལ་ནི། ལག་པ་གཉིས་རྡོ་རྗེ་ཁུ་ཚུར་བཅིངས་པའི་མཐེ་བོང་གིས་ལས་རླུང་རྒྱུ་བའི་ལམ་སྲིན་ལག་གི་རྩ་མནན་ཞིང་།ལག་པ་གཡས་པའི་ཁུ་ཚུར་གྱིས་བརླ་གཡས་པའི་རྩ་བོ་ཆེ་མནན། ལག་པ་གཡོན་པའི་ཁུ་ཚུར་གྱི་མཛུབ་མོས་སྣ་བུག་གཡོན་པ་བཀག་སྟེ། སྣ་བུག་གཡས་ནསརླུང་རོ་ཕྱིར་འབུད་པ་དང་། ཡང་ལག་པ་གཡོན་པའི་ཁུ་ཚུར་གྱིས་བརླ་གཡས་པའི་རྩ་བོ་ཆེ་མནན་ཞིང་། ལག་པ་གཡས་པའི་ཁུ་ཚུར་གྱི་མཛུབ་མོས་སྣ་བུག་གཡས་པ་བཀག་སྟེ། སྣ་བུག་གཡོན་ནས་རླུང་རོ་ཕྱིར་འབུད། དེ་ལྟར་སྣ་བུག་གཡོན་ནས་རླུང་རོ་ཆེ་འབྲིང་ཆུང་གསུམ་དང་། སྣ་བུག་གཡས་ནས་རླུང་རོ་ཆེ་འབྲིང་ཆུང་གསུམ་བཅས་རེ་རེ་ལན་གསུམ་གསུམ་འབུད། ཡང་ལག་པ་གཉིས་ཀྱི་ཁུ་ཚུར་གྱིས་ལས་རླུང་རྒྱུ་བའི་ལམ་བརླ་གཡས་གཡོན་གྱི་རྩ་མནན།སྣ་བུག་གཉིས་ནས་རླུང་རོ་ཆེ་འབྲིང་ཆུང་གསུམ་རེ་རེ་སྟེ་ལན་གསུམ་འབུད་པ་སྟེ་རླུང་རོ་དགུ་ཕྲུགས་སུ་འབུད་པར་བྱའོ། ། རླུང་རོ་དགུ་ཕྲུགས་སུ་འབུད་པའི་61

ཐོའི མའ་ས་རྔོ ས་པ་ཆེ བསྡོའི་ མ ཐོ〉དུས་སུ་དམིགས་པ་ཅི་ཡང་མེད་པར་འབུད་པ་ནི་འོས་པ་ཞིག་མིན་པས། དེའི་ཚེ་དམིགས་པ་ནི། རང་གཞན་སེམས་ཅན་ཐམས་ཅད་ཀྱི་ཚེ་རབས་ཐོག་མ་མེད་པ་ནས་བསགས་པའི་སྡིག་སྒྲིབ་གེགས་དང་བར་ཆད་མི་མཐུན་པའི་ཕྱོགས་ཐམས་ཅད་འུབ་ཀྱིས་འདུས་ནས་སྣ་སྒོའི་རླུང་དང་འགྲོགས་ཏེ་ཕྱིར་སང་སང་སོང་བས། མདོར་ན་ལུས་ནང་བཤལ་བ་ལྟར་གྱུར་རོ་སྙམ་དུ་བསམ། འདི་ནི་དཔེར་ན་བཅུད་བཟང་པོ་ཞིག་བླུག་པར་བྱེད་པ་ལ་སྔ་ལོགས་སུ་སྣོད་བཀྲུ་བཤལ་བྱེད་པ་དང་འདྲ་གསུངས། མདོར་ན་སྣ་བུག་གཡས་པ་ནས་རླུང་རོ་ལན་གསུམ་འབུད་སྐབས་ཞེ་སྡང་གི་རླུང་དཀར་སྨག་སྨག་ཕྱིར་སང་གིས་ཐོན་ཏེ་སོར་བཅུ་དྲུག་གི་མཚམས་ཀྱི་མདུན་གྱི་བར་སྣང་ལ་ཡལ་བར་བསམ་པ་ལ་ཚེ་རབས་འཁོར་བ་ཐོག་མ་མེད་པ་ནས་ཞེ་སྡང་གི་སྒོ་ནས་བསགས་པའི་སྡིག་སྒྲིབ་བག་ཆགས་ནད་གདོན་དང་བཅས་པ་ལྷག་མེད་དུ་དག་པར་བསམ། སྣ་བུག་གཡོན་པ་ནས་རླུང་རོ་ལན་གསུམ་འབུད་སྐབས་འདོད་ཆགས་ཀྱི་རླུང་དམར་སྨག་སྨག་ཕྱིར་སང་གིས་ཐོན་ཏེ་སོར་བཅུ་དྲུག་གི་མཚམས་ཀྱི་མདུན་གྱི་བར་སྣང་ལ་ཡལ་བར་བསམ་ལ། ཚེ་རབས་འཁོར་བ་ཐོག་མ་མེད་པ་ནས་འདོད་ཆགས་ཀྱི་སྒོ་ནས་བསགས་པའི་སྡིག་སྒྲིབ་བག་ཆགས་ནད་གདོན་དང་བཅས་པ་ལྷག་མེད་དུ་དག་པར་བསམ། སྣ་བུག་གཉིས་ནས་རླུང་རོ་ལན་གསུམ་འབུད་པའི་སྐབས་སུ་གཏི་མུག་གི་རླུང་སྔོ་སྨག་སྨག་ཕྱིར་སང་གིས་ཐོན་ཏེ་སོར་བཅུ་དྲུག་མཚམས་ཀྱི་མདུ་ན་གྱི་བར་སྣང་དུ་ཡལ་བར་བསམ་ལ། ཚེ་རབས་འཁོར་བ་ཐོག་མ་མེད་པ་ནས་གཏི་མུག་གི་སྒོ་ནས་བསགས་པའི་སྡིག་སྒྲིབ་བག་ཆགས་ནད་གདོན་དང་བཅས་པ་ལྷག་མེད་དུ་དག་པར་བསམ། དེ་ལྟར་ལན་གསུམ་གྱི་མཐར་ཅུང་ཟད་ངལ་གསོ་ཞིང་ཤེས་པ་རྣལ་དུ་དབབ་པར་བྱའོ། །དེ་ནས་བྱང་ཆུབ་སེམས་ཀྱི་ཀུན་སློང་ལེགས་པར་བཅའ་དགོས་ཤིང་། དེ་62

ཛའིབེ ་ལྔ་པ ་མོཇ་བྱིའི་སྔོ གནི་ཉམས་ལེན་རྒྱུན་འཁྱེར་ལ་མཚོན་ན་གནད་ཆེ་ཤས་ཤིག་ཡིན་ཏེ། ཡིད་བཞིན་མཛོད་ལས། ཁྱད་པར་ཐེག་ཆེན་དགེ་བ་རླབས་པོ་ཆེ། ། སྦྱོར་བ་སེམས་བསྐྱེད་སགཞི་དམིགས་པ་མེད། ། རྗེས་ལ་བསྔོ་བས་ཡོངས་སུ་ཟིན་པ་ནི། ། ཐར་ལམ་བགྲོད་པའི་གཅེས་པ་རྣམ་གསུམ་ཉིད། ། ཅེས་གསུངས་པའི་ཕྱིར། དགེ་བ་ཆེ་ཆུང་གང་དང་གང་ཞིག་བྱེད་ནའང་དམ་པ་རྣམ་གསུམ་གྱི་རྩིས་ཟིན་པ་ཧ་ཅང་གལ་ཆེའོ། །དེ་ཡང་དམ་པ་རྣམ་གསུམ་ཞེས་པ་ནི། དགེ་རྩ་ཐབས་ཀྱིས་ཟིན་པ་སྦྱོར་བ་སེམས་བསྐྱེད་དམ་པ་དང་། དགེ་བ་རྐྱེན་གྱིས་མི་བཤིག་པ་དངོས་གཞི་དམིགས་མེད་དམ་པ་དང་། དགེ་བ་གོང་འཕེལ་དུ་འགྲོ་བ་མཇུག་བསྔོ་བ་དམ་པ་སྟེ་གསུམ་མོ། །དང་པོ་དགེ་རྩ་ཐབས་ཀྱིས་ཟིན་པར་བྱེད་པ་སྤྱོར་བ་སེམས་བསྐྱེད་དམ་པ་ནི། དགེ་སེམས་རྒྱ་ཆེན་པོར་འགྱུར་བ་ལ་དགེ་རྩ་ཐབས་ཀྱིས་ཟིན་པའི་སྦྱོར་བ་སེམས་བསྐྱེད་དམ་པ་ནི་མེད་དུ་མི་རུང་བ་ཞིག་ཡིན་པར་གསུངས། དེ་ཡང་སེམས་བསྐྱེད་ཇི་ལྟར་རྒྱ་ཆེ་ན་དགེ་བ་ཡང་དེ་ལྟར་རྒྱ་ཆེ་ཞིང་། སེམས་བསྐྱེད་ཇི་ལྟར་རྒྱ་ཆུང་ན་དགེ་བ་ཡང་དེ་ལྟར་རྒྱ་ཆུང་བ་ཞིག་ཡིན་ཏེ། བསམ་པ་དགེ་དང་མི་དགེའི་འཕན་བྱེད་ལས། ། དགེ་སྡུག་གཟུགས་བརྙན་ཆེ་ཆུང་རྗེས་མི་འགྲོ། །ཞེས་དང་། སྤྱོད་འཇུག་ལས། སེམས་ཐསལ་གཅིག་བསྐྱེད་འབྲས་བུ་གང་། །ཚངས་ལ་སོགས་པ་ཡིན་པ་ལྟར། ། ལུས་ངག་བཅས་པའི་འབྲས་བུ་ཡང་། ། སྤྱོད་པ་ཞན་པས་དེ་ལྟ་མིན། ། ཞེས་གསུངས་པའི་ཕྱིར་ན། རང་ཉིད་གཅིག་པུར་ཕན་པའི་ཆེད་དུ་ཆོས་ཉན་པ་དང་སྒྲུབ་པ་ཡིན་ན། དེ་འདྲའི་སེམས་བསྐྱེད་རྒྱ་ཤིན་ཏུ་ཆུང་བ་ཞིག་ཡིན་པས། སེམས་ཅན་ཐམས་ཅད་ཀྱི་དོན་དུ་བསམས་ཤིང་། དེ་ལྟར་བསམས་པ་ནི་རྒྱ་ཆེ་བ་ཐེག་ཆེན་གྱི་སེམས་བསྐྱེད་ཡིན་ནོ། ། དེའི་63

ཛའི མ་ཆོས་རྫོགས་པ་ཆེ ཡོའི་ མགཞ ཛའིཕྱིར་ཐོག་མར་ཀུན་སློང་ལེགས་པར་བཅའ་དགོས་ཤིང་། དེ་འདྲའི་ཀུན་སློང་ལའང་བསམ་པ་རྒྱ་ཆེ་བ་བྱང་ཆུབ་སེམས་ཀྱི་ཀུན་སློང་དང་ཐབས་རྒྱ་ཆེ་བ་གསང་བ་སྔགས་ཀྱི་ཀུན་སློང་གཉིས་ཡོད་དོ། ། དེ་ལས་དང་པོ་བསམ་པ་རྒྱ་ཆེ་བ་བྱང་ཆུབ་སེམས་ཀྱི་ཀུན་སློང་ནི། ཐོག་མ་མེད་པའི་དུས་ནས་བདག་འཛིན་འདིའི་དབང་གིས་རང་དོན་ཞིག་བསམས་ཀྱང་ཅི་ཡང་མ་འགྲུབ་པར་ད་དུང་འཁོར་བ་ན་འཁྱམས་པ་འདི་ལ་ལྟོས། ད་ནི་གཞན་དོན་ཁོ་ན་ལ་བསམས་ཏེ་ཆོས་ཉན་པ་དང་བསྒྲུབ་བྱས་པས་ཀྱང་རང་དོན་ཞོར་ལ་འགྲུབ་ཅིང་། གཞན་དོན་ཡོངས་སུ་འགྲུབ་པ་རྫོགས་པའི་སངས་རྒྱས་ལྟ་བུ་ཞིག་ཏུ་འོང་སྟེ། དཔེར་ན་མེ་འདོད་ནས་བུད་ཤིང་བསྲེགས་ནས་མེ་དངོས་སུ་བྱུང་ཚེ་དྲོད་དང་དུ་བ་མི་འདོད་བཞིན་ཞོར་ལ་འབྱུང་བ་ལྟ་བུ་ཡིན་ཏེ། རྒྱལ་སྲས་ཞི་བ་ལྷའི་ཞལ་ལས།མང་དུ་བཤད་ལྟ་ཅི་ཞིག་དགོས། ། བྱིས་པ་རང་གི་དོན་བྱེད་པ། ། ཐུབ་པས་གཞན་གྱིདོན་བྱེད་པ། ། འདི་གཉིས་ཀྱི་ནི་ཁྱད་པར་ལྟོས། ། ཞེས་གསུངས་པའི་ཕྱིར། སེམས་བསྐྱེད་དེ་ཡང་རྩ་བ་སྙིང་རྗེ་ལས་སྐྱེ་དགོས་ཤིང་། སྙིང་རྗེ་དེ་ཡང་སེམས་ཅན་ཐམས་ཅད་ལ་དམིགས་ནས་སྐྱེ་དགོས་པས། འདི་ལྟར་བསམ་པར་བྱ་སྟེ། ནམ་མཁས་གར་ཁྱབ་སེམས་ཅན་གྱིས་ཁྱབ་ཅིང་། སེམས་ཅན་གྱིས་གར་ཁྱབ་ལས་དང་ཉོན་མོངས་སྡུག་བསྔལ་གསུམ་གྱིས་ཡོངས་བ་དང་། དེ་འདྲའི་སྡུག་བསྔལ་གྱིས་ཁྱབ་པའི་འགྲོ་བ་སེམས་ཅན་ཐམས་ཅད་ཀྱིས་བདག་གི་ཕ་དང་མ་མ་བྱས་པ་གཅིག་ཀྱང་མེད། སྐྱེ་བ་བརྗེ་ལེན་བྱས་པས་ད་ལྟ་དེ་དག་རང་གི་ཕ་མ་ཡིན་པར་ངོ་མ་ཤེས་ཀྱང་། སེམས་ཅན་རེ་རེས་སེམས་ཅན་གཞན་རེ་རེའི་ཕ་དང་མ་སྟེ་ཕ་མ་བྱས་པའི་གྲངས་ནི་ཐུག་པ་མེད་པས། སེམས་ཅན་ཐམས་ཅད་ལྟ་ཅི་སྨོས། ཐ་ན་དུད་འགྲོ་བེའུ་ལུག་སྐྱེས་མ་ཐག་པ་ཚོས་མང་པོའི་ནང་ནས་རང་རང་གི་མ་གང་ཡིན་པ་འཁྲུལ་བ་མེད་པར་ངོ་ཤེས་པ་དེ་ཡང་ཐོག་64

ཛའིལེ ་ལྔ་སྡ ་མོང་ཕྱིའི་སྔོ ་འཀྲོ ་མ་མེད་པ་ནས་བག་ཆགས་ཡོད་པའི་དབང་གིས་ཡིན་པ་ནི་སུ་ཞིག་གིས་ཀྱང་བསྙོན་པར་མི་ནུས་ཏེ། སྔོན་གྱི་དུས་ན་རྫོགས་པའི་སངས་རྒྱས་འཁོར་དང་བཅས་པ་བྱོན་པའི་ལམ་ཁ་ཞིག་ཏུ་རྒན་མོ་ཞིག་ཡོད་ཅིང་། དེས་སངས་རྒྱས་མཐོང་མ་ཐག་ཏུ་བུ་བུ་ཞེས་འབོད་བཞིན་བརྒྱུགས་ནས་སངས་རྒྱས་ཀྱི་མགུལ་དུ་འཁྱུད་དེ་དགའ་དགའ་བྱེད་པར་རྩོམ་པ་ན། དགེ་སློང་རྣམས་ཀྱིས་རྒན་མོ་དེ་བཀག་གོ ། བཅོམ་ལྡན་འདས་ཀྱིས་འདི་ཚེ་རབས་ལྔ་བརྒྱའི་བར་དུ་བརྒྱུད་མར་ངའི་མ་བྱས་པའི་བག་ཆགས་དྲན་པ་ཡིན་པས། ཁྱེད་རྣམས་ཀྱིས་མ་འགོག་ཅེས་གསུངས་པ་ལྟ་བུ་ཡིན་པའི་ཕྱིར་ཏེ། སློབ་དཔོན་ཀླུ་སྒྲུབ་ཀྱིས་ཀྱང་། མ་ཡི་ཐུག་མཐའ་རྒྱ་ཤུག་ཚིག་གུ་ཙམ། ། རིལ་བུར་དྲིལ་ཀྱང་ས་ཡིས་ལངས་མི་འགྱུར། །ཞེས་དང་། ཆོས་རྒྱལ་ཨིནྡྲ་བྷུ་ཏིའི་ཞལ་ལས། ཕ་དང་མ་རུ་མ་གྱུར་པའི། །སེམས་ཅན་གང་ཡང་ཡོད་མ་ཡིན། ། ཞེས་གསུངས་པའི་ཕྱིར། དེ་ལྟར་མ་ངོ་ཤེས་ནས་དྲིན་དྲན་དགོས་ཤིང་། ཕ་མར་གྱུར་པའི་དུས་སུ་ད་ལྟའི་ཕ་མ་བཞིན་དང་པོ་དུ་བསྐྱེད། བར་དུ་སྐྱེས་ནས་གཅེས་སྤྲས་སྣ་ཚོགས་ཀྱིས་ནི་ལེགས་པར་བསྐྱངས། ཟས་ཀྱི་ཕུད་ནི་བྱིན། གོས་ཀྱི་རྩེས་ནི་ལེགས་པར་གཡོགས། ཤིན་ཏུ་བྱམས་པའི་སྒོ་ནས་སྐྱེད་བསྲིངས་པ་ཡིན། ཐ་ན་ཁྲ་དང་སྤྱང་ཀི་རྣམས་ཀྱིས་ཀྱང་རང་གི་ཕྲུ་གུ་རྣམས་བྱམས་སེམས་ཀྱིས་སྐྱོང་བ་ལ་ལྟོས་དང་། སྨྲ་ཤེས་དོན་གོ་བའི་མི་ཡི་ཕ་མ་རྣམས་ཀྱིས་ལྟ་ཅི་སྨོས། དེ་ཡང་ཕ་མར་གྱུར་པའི་དུས་སུ་ཡག་དགའ་ཉེས་སྡུག་སྐྱིད་སྡུག་གི་རེ་དོགས་དང་། བུ་བརྒྱུད་ཀྱི་དོན་དུ་ཆགས་སྡང་གི་ལས་ངན་བསགས་ནས་རིགས་དྲུག་གི་གནས་ན་སྡུག་བསྔལ་མྱོང་བཞིན་ཡོད་པའི་ཕ་མ་སེམས་ཅན་ཐམས་ཅད་ངོ་མ་ཤེས་ཤིང་གཉེན་པོ་དམན་པས། ཕ་མ་བསད་པའི་གྲངས་ཀྱང་བགྲང་གིས་མི་ལངས་པ་དང་། ལས་ནི་མ་བྱས་པ་དང་མ་མྱོང་བ་བྱ་བ་གཅིག་ཀྱང་མེད་དེ། ཀུན་མཁྱེན་འཇིགས་མེསྐ་གླིང་པས།65

ཛའི མ་ཆོས་རྔོགས་ལ་ཆེ ཡོའི་ མ གཛའི ་ཁྱད་པར་སེམས་ཅན་ཐམས་ཅད་ཕ་དང་མར། ། ཕན་ཚུན་རེས་མོས་ཡིན་ལ་ཐེ་ཚོམ་མེད། ། དེ་ཕྱིར་ད་ལྟའི་ཕ་མར་ཆགས་བཞིན་དུ། ། ཚེ་རབས་སྔ་མའི་ཕ་མ་གསོད་པ་འདི། ། སྨྲ་ཤེས་དོན་གོ་མི་ཡི་རྣམ་ཐར་དུ། ། འདུག་པས་བློ་སེམས་ནང་དུ་ཁུག་ལ་སོམས། ། ཞེས་གསུངས་པའི་ཕྱིར་རོ། ། སྲིད་པ་ཐོག་མ་མེད་པའི་དུས་ནས་བདག་ལ་ཤིན་ཏུ་བརྩེ་བ་ཚད་མེད་པའི་སྒོ་ནས་རང་གི་སྲོག་ལས་ཀྱང་གཅེས་ཤིང་ཕངས་པར་བྱས་ཏེ་དྲིན་ཆེན་པོས་ཡང་ཡང་སྐྱོང་བར་བྱེད་པའི་དྲིན་ཅན་གྱི་མ་རྒན་རིགས་དྲུག་གི་སེམས་ཅན་འདི་རྣམས། སྤྱིར་འཁོར་བའི་སྡུག་བསྔལ་དང་ཁྱད་པར་ངན་སོང་གི་སྡུག་བསྔལ་ཤུགས་དྲག་ལ་རྒྱུན་རིང་པོས་མནར་བཞིན་པ་ལགས་ན། དེ་ལ་ཅི་ཡང་མི་སེམས་པར་རང་ཉིད་གཅིག་པུའི་དོན་དུ་མཐོ་རིས་ཀྱི་བདེ་བ་དོན་དུ་གཉེར་བ་དང་། དེར་མ་ཟད་ཉན་རང་དགྲ་བཅོམ་གཉིས་ཀྱི་གོ་འཕང་ལྟ་བུའི་ཐར་པ་དེས་ཀྱང་ཅི་ཞིག་བྱ་སྟེ། ཕ་མ་རྣམས་བདེ་ཐབས་ལ་མི་བརྩོན་པར་རང་ཞི་བདེ་གཉེར་བ་ནི་ཤིན་ཏུ་ཁྲེལ་བོར་བ་སྐྱེས་བུ་ཆེན་པོ་རྣམས་ཀྱིས་སྨད་པའི་གནས་ཐེག་ཆེན་གྱི་གོལ་ས་ཐ་ཆད་པ་ཡིན། ད་རེས་ཚུལ་དེ་ལྟ་བུའི་གནད་རྣམས་ཇི་བཞིན་དུ་གོ་ཞིང་། ཐེག་པ་ཆེན་པོའི་ལམ་ཟབ་མོ་དང་མཇལ་བའི་དུས་འདིར། མཐའ་ཡས་པའི་སེམས་ཅན་ཐམས་ཅད་སྲིད་པ་ལས་བསྒྲལ་ཏེ་སངས་རྒྱས་འཐོབ་པར་བྱ་བའི་ཕྱིར་དུ། སྔོན་གྱི་སངས་རྒྱས་བྱང་སེམས་རྣམས་ཀྱིས་ཐུགས་ཇི་ལྟར་བསྐྱེད་པ་བཞིན་དུ་བདག་གིས་ཀྱང་བྱང་ཆུབ་ཏུ་སེམས་བསྐྱེད་པར་བྱའོ་སྙམ་དུ་བྱང་ཆུབ་ཀྱི་སེམས་ཁྱད་པར་ཅན་ཅི་ནས་ཀྱང་བསྒོམ་དགོས་ཏེ། དངུལ་ཆུ་ཐོགས་མེད་ཀྱིས། ཐོག་མེད་དུས་ནས་བདག་ལ་བརྩེ་བ་ཅན། ། མ་རྣམས་སྡུག་ན་རང་བདེས་ཅི་ཞིག་བྱ། ། དེ་ཕྱིར་མཐའ་ཡས་སེམས་ཅན་བསྒྲལ་བྱའི་ཕྱིར། ། བྱང་ཆུབ་སེམས་བསྐྱེད་རྒྱལ་སྲས་ལག་ལེན་ཡིན། ། ཞེས་གསུངས་པའི་ཕྱིར། དེ་ཡང་སྔར་ཕ་མར་གྱུར་པའི་66

ཐོ〉ལེ ་ལྔ་ལ ་མོང་སྦྱའི་སྔོ ལྷུནསེམས་ཅན་དེ་རྣམས་ཀྱིས་བདེ་བ་ཁོ་ན་ཉིད་འདོད་ཀྱང་བདེ་བའི་རྒྱུ་ཆོས་དགེ་བ་བཅུ་སྒྲུབ་མི་ཤེས་པ་དང་། སྡུག་བསྔལ་གཏན་ནས་མི་འདོད་ཀྱང་དེའི་རྒྱུ་མི་དགེ་བ་བཅུ་སྤང་མི་ཤེས་པར་ལག་ལེན་དང་ཞེ་འདོད་ཕྱིན་ཅི་ལོག་ཏུ་སོང་ནས།འཁོར་བ་སྡུག་བསྔལ་རྒྱ་མཚོ་ཆེན་པོའི་ནང་དུ་དབང་མེད་པར་ལྷུང་། གཏི་མུག་གི་མུན་མཐུག་པོས་ཡོངས་སུ་བསྒྲིབས། ཡང་དག་པའི་ལམ་སྟོན་གྱི་བཤེས་གཉེན་དང་གཏན་ནས་བྲལ། སྐྱབས་དང་སྐྱོབ་པ་མགོན་དང་དཔུང་གཉེན་རེ་ལྟོས་དང་སྐྱབས་གནས་ཅི་ཡང་མེད་དེ། རྒྱལ་སྲས་ཞི་བ་ལྷས། སྡུག་བསྔལ་འདོར་འདོད་སེམས་ཡོད་ཀྱང་། ། སྡུག་བསྔལ་ཉིད་ལ་མངོན་པར་རྒྱུག ། བདེ་བ་འདོད་ཀྱང་གཏི་མུག་པས། ། རང་གི་བདེ་བ་དགྲ་ལྟར་འཇོམས། ། ཞེས་གསུངས་པ་ལྟར་རོ། ། ལམ་ལོག་མགོ་རྨོངས་སུ་གྱུར་པ་ལོང་བ་ཐང་དཀྱིལ་དུ་ལུས་པ་ལྟ་བུའི་མ་རྒན་སེམས་ཅན་འདི་རྣམས་སྙིང་རེ་རྗེ་སྙམ་དུ་ཞེ་ཐག་པ་ནས་བསམ་དགོས། དེ་ལྟ་བུའི་སེམས་ཅན་ལ་དམིགས་པའི་སྙིང་རྗེ་ནི། སེམས་བསྐྱེད་སྐྱེ་བའི་རྒྱུ་མ་ནོར་བ་དང་། བྱང་ཆུབ་ཀྱི་སེམས་ནི་ཐམས་ཅད་མཁྱེན་པའི་རྒྱུ་ཡིན་ཏེ། རྣམ་སྣང་མངོན་བྱང་ལས། ཐམས་ཅད་མཁྱེན་པའི་རྒྱུ་ནི་བྱང་ཆུབ་ཀྱི་སེམས་སོ། ། རྩ་བ་ནི་སྙིང་རྗེ་ཆེན་པོའོ། ། ཞེས་གསུངས་པའི་ཕྱིར།ཨལ་རྣམས་ཀྱིས་སྙིང་རྗེའི་བསམ་པས་སེམས་ཅན་ཐམས་ཅད་བདེ་བ་ལ་འགོད་པའི་སླད་དུ་ལུས་སྲོག་གཏོང་ཕོད་པ་ལྟ་ཞོག ཐ་ན་ཐུན་རེ་རེ་ཙམ་ཡང་སྙིང་རྗེ་བསམ་པ་རྒྱུད་ལ་སྐྱེ་མཁན་དཀོན་པར་འདུག་པས། དེ་འདྲ་ལ་རྣམ་མཁྱེན་ནི་ལྟ་ཞོག ཐ་ན་ཐར་པའི་རེ་བ་ཙམ་ཡང་མེད། ཅིའི་ཕྱིར་ཞེ་ན། འཁོར་གནས་འདིར་སྡུག་བསྔལ་ཆེ་ཆུང་ཇི་སྙེད་ཅིག་ཡོད་པ་དེ་རྣམས་བདག་བདེ་བར་འདོད་པའི་རང་གཅེས་འཛིན་ལས་བྱུང་ཞིང་། རྫོགས་པའི་སངས་རྒྱས་ཀྱི་སའི་བདེ་བ་མཐར་ཐུག་པ་སོགས་འཇིག་རྟེན་དང་འཇིག་རྟེན་ལས་འདས་པའི་ཕན་བདེ་ཅི་67

ཛའི མ་ཆོས་རྫོ ས་སྡ་ཆེ ཡོའི་ མགཞགཛའིཡོད་ཐམས་ཅད་ནི་གཞན་གཅེས་པར་འཛིན་པའི་གཞན་ཕན་གྱི་སེམས་ལས་བྱུང་བ་ཡིན་ཏེ། རྒྱལ་སྲས་ལག་ལེན་སོ་བདུན་ལས། སྡུག་བསྔལ་མ་ལུས་བདག་བདེ་འདོད་ལས་བྱུང་། ། རྫོགས་པའི་སངས་རྒྱས་གཞན་ཕན་སེམས་ལས་འཁྲུངས། །ཞེས་གསུངས་པའི་ཕྱིར། སྔོན་པའི་དབང་པོ་ཉིད་རྒྱལ་པོ་པདྨ་བྱ་བར་འཁྲུངས་ཚེ། དུས་རེ་ཞིག་ན་ཁོང་གི་མངའ་རིས་སུ་ནད་ཡམས་ཆེན་པོ་བྱུང་ནས་མི་མང་པོ་ཤི་བས། རྒྱལ་པོས་སྨན་པ་རྣམས་བོས་ནས། འདི་ལ་ཅིས་ཕན་དྲིས་པས། དེ་དག་ན་རེ། ཉ་རོ་ཧི་ཏའི་ཤ་ཡོད་ན་ཕན། གཞན་གང་ཞིག་ཕན་པ་ཡང་ནད་གྲིབ་ཀྱིས་རྨུགས་ནས་མི་ཤེས་པར་འདུག་པས། རྒྱལ་པོས་དུས་ལ་བབ་པའི་སྔ་དྲོར་ཁྲུས་བྱས། གོས་གསར་པ་གྱོན། གསོ་སྦྱོང་བླངས།དཀོན་མཆོག་ལ་མཆོད་པ་རྒྱ་ཆེན་པོ་ཕུལ། གསོལ་བ་དྲག་པོ་བཏབ་ནས།ནད་པ་ལ་སྙིང་ཤིན་ཏུ་རྗེ་བའི་བསམ་པས། བདག་ཤི་མ་ཐག་ཏུ་ཆུ་ཀླུང་ལྡོག་བྱེད་དུ་ཉ་རོ་ཧི་ཏར་སྐྱེ་བར་གྱུར་ཅིག་ཅེས་སྨོན་ལམ་བཏབ་ནས་ཁང་བཟང་གི་ཁ་ནས་མཆོངས་ཏེ་ལྕེབས་སོ། ། དེ་མ་ཐག་ཏུ་སྔོན་གྱི་སྨོན་ལམ་གྱི་དབང་གིས་རྒྱལ་པོ་ཆུ་ཀླུང་ལྡོག་བྱེད་དུ་ཉ་དེར་རྫུས་ཏེ་སྐྱེས་སོ། ། དེས་མིའི་སྐད་དུ་ང་ཉ་རོ་ཧི་ཏ་ཡིན་པས་ངའི་ཤ་ཟོ་ཞིག་ཅེས་སྨྲས་པས་ཐམས་ཅད་ཀྱིས་ཤ་བླངས་ཏེ།གཞོགས་གཅིག་གི་ཤ་ཟད་པ་ན་གཞོགས་ནས་བཅད་པས། གཅིག་ཟད་ཙ་ན་གཅིག་གི་ཤ་སྐྱེས་ནས་དེ་ལྟར་རེས་མོས་ཀྱིས་ཟོས་པས་མི་ཐམས་ཅད་ནད་ལས་ཐར་བར་གྱུར་ཏོ། ། དུས་དེར་མི་རྣམས་ལ་ཁྱེད་རྣམས་ཀྱི་དོན་དུ་ངས་འདི་ལྟར་བྱས་སོ་ཞེས་ལོ་རྒྱུས་གསུངས་ཤིང་། དྲིན་ལན་དུ་ཁྱེད་རྣམས་ཀྱིས་སྡིག་པ་སྤོངས་ལ་དགེ་བ་ཅི་ནུས་སྒྲུབས་ཤིག་ཅེས་གསུངས་པས་དེ་དག་གིས་ཀྱང་བཀའ་བཞིན་བསྒྲུབས། དེ་ནས་བཟུང་སྟེ་དེ་དག་ཀྱང་ངན་འགྲོར་མ་ལྟུང་ངོ་ཞེས་གསུངས་སོ། ། གསུང་དེ་ཉིད་ཀྱིས་བྱང་ཆུབ་དོན་དུ་གཉེར་བ་ལ་བདག་བས་68 ་

ཛཇིམེ ་ལྔ་པ ན་མོཇ་ཕྱིའི་སྔོ ལིབྲོཁྲིཡིགཞན་གཅེས་པའི་སྙིང་རྗེ་ཆེན་པོ་སྦྱང་དགོས་པའི་གནས་ལུགས་ཟབ་མོ་མངོན་པར་བསྟན། དེང་སང་གི་མི་ལ་ལ་ཞིག་གིས་དེ་ནི་སངས་རྒྱས་ཀྱི་མཛད་པ་ཡིན་པས། བདག་ལྟ་བུའི་སོ་སྐྱེས་ཀྱིས་མི་ནུས་སྙམ་ནས་སྒྱིད་ལུག་པར་གནས་པ་ཡངགོར་མ་ཆག དེ་ནི་ཆོས་ལུག་༨་སྡོ་པ་ཞིག་གི་ངོས་ནས་བཤད་ན་དེ་ལྟ་བུའི་བསམ་སྦྱོར་ཡོད་པར་མི་འོས་པ་དང་། ལས་ཅི་ཞིག་བསྒྲུབས་ནས་འགྲུབ་པ་ལ་ཐོག་མར་ངས་ནུས་སོ་ཞེས་པའི་སྙིང་རུས་ཟོལ་མེད་པ་དགོས་ལ། དེ་འདྲའི་སྙིང་རུས་ཡོད་ན་མི་འགྲུབ་པའི་བྱ་བ་གང་ཡང་མེད་དེ། སྔོན་གྱི་གཏམ་རྒྱུད་དུ།བྱ་ས་ཀོ་ཁར་ཀོ་བ་གཅིག་གི་ནང་དུ་བཙུན་པ་དྲུག་དང་བང་ཕྱིན་པ་གཅིག་རྣམས་ཞུགས་ཏེ་ཀོ་བ་བཏང་བས་ཆུའི་བཞི་ཆ་ཙམ་སོང་བ་དང་ཀོ་མཁན་ན་རེ།ཅུང་ལྗིད་འདུག་པས་རྐྱལ་ཤེས་པ་ཞིག་ཡོད་ན་ཕྱིར་ཐོན་རོགས་མཛོད། གལ་སྲིད་ཕྱིར་འདོན་མཁན་མེད་ན་ང་རང་ཕྱིར་འདོན་པར་བྱའོ། ། ཁྱེད་རང་གཅིག་པུས་རྐྱལ་བ་ཟུངས་ཟེར་བ་ལ། དེ་གའི་མི་ཐམས་ཅད་ཀྱིས་རྐྱལ་དང་རྐྱལ་བ་འཛིན་པ་གཉིས་ཀ་མི་ཤེས་པར་ལུས། སྐབས་དེར་བང་ཕྱིན་པ་དེ་ན་རེ།ཐམས་ཅད་ཤི་བ་ལས་ང་གཅིག་པུ་ཤི་བ་དགའ་ཟེར་ནས་ཆུ་ལ་མཆོངས། དེ་མ་ཐག་འཇའ་ཤར་ཞིང་མེ་ཏོག་གི་ཆར་པ་བབས། རྐྱལ་མི་ཤེས་ཀྱང་སེམས་ཅན་སྐྱོབ་པའི་སླད་དུ་རང་སྲོག་ཕངས་མེད་དུ་འདོར་བར་སྤོབས་པའི་སེམས་བསྐྱེད་རྣམ་པར་དག་པའི་དབང་གིས་མ་ཤི་བར་གྲགས། མི་དེ་སྔར་ཆོས་ཙམ་བྱས་པའི་རིགས་སུ་མི་འདུག་སྐད། བློ་རྣམ་པར་དག་པ་རེ་རེས་ནི་དེ་འདྲ་བའི་དགེ་བའི་ལས་རླབས་པོ་ཆེ་སྒྲུབ་ཕོད་ཅིང་འབྲས་བུ་དེ་ལྟ་བུའང་འབྱུང་བར་ནུས་པ་ཡིན་པས། དེ་དག་ལ་བསམ་གཞིགས་ཡང་ཡང་བཏང་ནས་རང་ཉིད་ཀྱི་ཀུན་སློང་འཆོས་པའི་སྙིང་སྟོབས་བླ་ན་མེད་པ་བསྐྱེད་པར་འབད་དགོས་པ་ཡིན། དེ་ཡང་ཡིན་ཏེ། ཇི་སྐད་དུ། བསམ་པ་བཟང་ན་ས་དང་ལམ་ཡང་བཟང་། །69

ཛའི མ་ཆོས་རྫོ ས་པ་ཆེ བསྡོའི་ མ ཞགཐོའི ་བསམ་པ་ངན་ན་ས་དང་ལམ་ཡང་ངན། ། དེའི་ཕྱིར་བསམ་པ་དག་ལ་རག་ལས་པས། །རྟག་ཏུ་བསམ་པ་བཟང་ལ་ནན་ཏན་བྱ། ། ཞེས་འབྱུང་བ་ལྟར་སེམས་ཅན་ལ་ཕན་འདོགས་པའི་བསམ་པ་བཟང་པོ་ཞིག་སྔོན་དུ་འགྲོ་བ་གལ་ཆེ།གལ་སྲིད་དེ་འདྲ་སྔོན་དུ་མ་སོང་ན། སེམས་བསྐྱེད་ཀྱི་ཚིག་ཁོ་ན་ཙམ་བརྒྱ་ཚར་ཁྲི་ཚར་ལོངས་པ་ཞིག་བཏོན་ན་ཡང་། དེ་ལ་བརྟེན་ནས་སེམས་བསྐྱེད་རྣལ་མ་ཞིག་སྐྱེ་བར་མི་ནུས་པས། དུས་ནམ་ཞིག་ཡིན་ཀྱང་བདག་གིས་སེམས་ཅན་ཐམས་ཅད་ཀྱི་དོན་དུ་བྱང་ཆུབ་མཆོག་ཏུ་སེམས་བསྐྱེད་ནས་སྔོན་གྱི་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་མཛད་སྤྱོད་རླབས་པོ་ཆེ་ལ་བསླབ་ཅིང་འགྲོ་བ་ཀུན་རིགས་དྲུག་སོ་སོའི་ལས་སྣང་སྡུག་བསྔལ་བག་ཆགས་དང་བཅས་པ་བྲལ་ནས། འཁོར་བ་ན་སེམས་ཅན་གཅིག་ཀྱང་མི་གནས་པ་དེ་ཙམ་དུ་བརྩོན་འགྲུས་བསྐྱེད་ན་བྱང་ཆུབ་ཀྱི་སེམས་དེ་རང་རྒྱུད་ལ་མི་སྐྱེད་པའི་ཐབས་མེད་སྙམ་དུ་བསམ་དགོས་ཏེ། རིག་འཛིན་འཇིགས་མེད་གླིང་པའི་ཞལ་ནས། གང་ལ་རང་དོན་སེམས་པ་ཡོད་མ་ཡིན། ། བཀྲེས་པས་ཟས་དང་སྐོམ་པ་ཆུར་གདུང་བཞིན། ། སེམས་ཅན་འབའ་ཞིག་དོན་དུ་རྣམ་མཁྱེན་གྱི། ། གོ་འཕང་གཉེར་ལ་བྱང་ཆུབ་སེམས་ཞེས་གྲགས། ། ཞེས་གསུངས་པ་ལྟར། རང་གཞན་གྱི་རྒྱུད་ལ་བྱང་ཆུབ་ཀྱི་སེམས་མ་སྐྱེས་པ་སྐྱེད་པར་བྱེད་པ་དང་། སྐྱེས་པ་མི་ཉམས་ཤིང་གོང་འཕེལ་དུ་བྱེད་པའི་ཐབས་ལ་ལྟོགས་པས་ཟས་དང་སྐོམ་པ་ཆུ་ལ་གདུང་བ་ལྟ་བུའི་དོན་གཉེར་གྱི་འདུན་པ་ཆེན་པོ་སུས་ཀྱང་བཟློག་ཏུ་མེད་པ་ཞིག་ཅིས་ཀྱང་དགོས་པའོ། ། དེ་ཡང་མགོན་པོ་བྱམས་པས། སེམས་བསྐྱེད་པ་ནི་གཞན་དོན་ཕྱིར། ། ཡང་དག་རྫོགས་པའི་བྱང་ཆུབ་འདོད། ། ཅེས་གསུངས་པ་ལྟར།དོན་གཉིས་དང་ལྡན་པ་སྟེ། གང་གི་ཆེད་དུ་བྱ་བ་སྙིང་རྗེས་གཞན་དོན་ལ་དམིགས་པ་དང་། གང་གི་ཆེད་དུ་བྱ་བ་ཤེས་རབ་ཀྱི་རྫོགས་བྱང་ལ་དམིགས་པ་70་

ཛའིལེ ་ལྔ་པ ་མོང་བྱིའི་རྗོ ཝཱགཉིས་པོ་དེ་མ་ཚང་ན། གཞན་ལ་ཕན་འདོད་ཙམ་དང་རྫོགས་བྱང་ཐོབ་འདོད་ཙམ་ནི་སེམས་བསྐྱེད་དུ་མི་འགྲོ་བ་ཡིན། ཨོ་རྒྱན་འཇིགས་མེད་ཆོས་ཀྱི་དབང་པོའི་ཞལ་ནས། བློ་སྦྱོང་བློ་སྦྱོང་རང་གི་བློ་འདི་སྦྱོང་། ། བྱང་ཆུབ་སེམས་ཀྱིས་རང་གི་བློ་སྦྱངས་ན། །ལུས་ངག་དགེ་བ་སྣ་གཅིག་མ་འགྲུབ་ཀྱང་། ། རང་གཞན་དོན་གཉིས་མ་འབད་ཤུགས་ཀྱིས་འགྲུབ། ། ཅེས་གསུངས་པ་ལྟར། གཞན་གྱིས་མཐོང་དུ་ཡོད་པའི་གཟུགས་བརྙན་མི་ཆེ་ཡང་བསམ་པ་པོ་བྱང་ཆུབ་ཀྱི་སེམས་ཀྱིས་རྒྱུད་སྦྱངས་ན་ནམ་ཞིག་སྒོ་གསུམ་ལོངས་སྤྱོད་དང་བཅས་པས་བྱ་བ་ཅི་བསྒྲུབས་ཐམས་ཅད་ཐེག་པ་ཆེན་པོའི་ལམ་དུ་ངང་གིས་འགྱུར་ཏེ། ཡོན་ཏན་མཛོད་ལས། ས་གཞི་བཟང་པོས་བརྟེན་པའི་ཞིང་ས་ལས། ། དགེ་བའི་ལོ་ཏོག་ཕུན་སུམ་ཚོགས་པ་ལྟར། ། བྱང་ཆུབ་སེམས་ཀྱི་ལྗོན་ཤིང་སྲིད་པ་ན། ། འབྲས་བུ་མང་ཞིང་ཞི་བའི་བར་དུ་འཕེལ། ། ཞེས་གསུངས་པའི་ཕྱིར་རོ། ། གཞན་དུ་ན།རྒྱལསྲས་ཞི་བ་ལྷའི་ཞལ་ནས། སྲིད་པའི་སྡུག་བསྔལ་བརྒྱ་ཕྲག་གཞོམ་འདོད་ཅིང་། །སེམས་ཅན་མི་བདེ་བསལ་བར་འདོད་པ་དང་། ། བདེ་མང་བརྒྱ་ཕྲག་སྤྱད་པར་འདོད་པས་ཀྱང་། ། བྱང་ཆུབ་སེམས་ཉིད་རྟག་ཏུ་གཏང་མི་བྱ། ། ཞེས་གསུངས་པ་ལྟར། སེམས་ཅན་རྣམས་ཀྱིས་ལས་ངན་སྣ་ཚོགས་བསགས་ནས་ཐར་པ་ཐོབ་པའི་གོ་སྐབས་བདེ་བླག་ཏུ་རྙེད་པ་ནི་ཤིན་ཏུ་དཀའ་བའི་གནས་ཡིན་པས། མཐའ་ཡས་པའི་སེམས་ཅན་ཐམས་ཅད་གདོན་པའི་སྙིང་སྟོབས་ཆེན་པོའི་གོ་ཆ་བརྟན་པོ་ལེགས་པར་བགོ་བ་ནི་བྱང་ཆུབ་མཆོག་ཏུ་སེམས་བསྐྱེད་པ་ཁོ་ན་ཡིན། དེ་ཡང་བྱང་ཆུབ་ཀྱི་སེམས་ལ་དབྱེ་ན། ཀུན་རྫོབ་བྱང་ཆུབ་ཀྱི་སེམས་དང་། དོན་དམ་བྱང་ཆུབ་ཀྱི་སེམས་ནས་གསུམ་དང་བཞི་དང་དྲུག་ལ་སོགས་པ་ཉི་ཤུ་རྩ་གཉིས་ཀྱི་བར་དུ་དབྱེ་སྒོ་ཤིན་ཏུ་མང་ཡང་བསྡུ་ན། སྤྱོད་འཇུག་ལས། བྱང་ཆུབ་སེམས་དེ་མདོར་བསྡུས་ན། ། རྣམ་པ་གཉིས་སུ་ཤེས་བྱ་71

ཐོའི མ་ཆོས་རྫོ ས་པ་ཆེ བསྡོའི་ མ གཛའིསྟེ། །ཞེས་གསུངས་པ་ལྟར། སྨོན་པ་དང་འཇུག་པ་བྱང་ཆུབ་ཀྱི་སེམས་གཉིས་སུ་ངེས་སོ། ། དེ་འདྲའི་བྱང་ཆུབ་ཀྱི་སེམས་རིན་པོ་ཆེ་ནི་སྒྲིབ་པ་མཐའ་དག་གི་གཉེན་པོར་འགྲོ་ཞིང་སངས་རྒྱས་འཐོབ་པར་བྱེད་པའི་རྒྱུ་མ་ནོར་བ་ཡིན་ཏེ།རྒྱལ་སྲས་ཞི་བ་ལྷའི་ཞལ་ནས། འགྲོ་བའི་འཆི་བདག་འཇོམས་བྱེད་པའི། །བདུད་རྩི་མཆོག་ཀྱང་འདི་ཡིན་ནོ། ། ཞེས་གསུངས་པའི་ཕྱིར། དེ་ལྟ་བུའི་བྱང་ཆུབ་ཀྱི་སེམས་ནི་རྒྱལ་བས་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གསུངས་པ་ཐམས་ཅད་ཀྱི་སྙིང་པོ་དྲིལ་བ། ཡོད་ན་དེས་ཆོག་པ་དང་། མེད་ན་ཐབས་ཆག་གི་གདམས་པ། ནད་བརྒྱ་སྨན་གཅིག སྨན་དཀར་པོ་ཆིག་ཐུབ་ལྟ་བུ་ཡིན་ཏེ།རྒྱལ་སྲས་ཞི་བ་ལྷས། འགྲོ་བའི་ནད་རབ་ཞི་བྱེད་པའི་སྨན་གྱི་མཆོག་ཀྱང་འདི་ཡིན་ནོ། ། ཞེས་གསུངས་པའི་ཕྱིར། གཞན་ཚོགས་བསགས་པ། སྒྲིབ་པ་སྦྱང་བ། ལྷ་བསྒོམ་པ། སྔགས་བཟླ་བ་ལ་སོགས་པའི་ཆོས་ཉམས་སུ་ལེན་པ་ཐམས་ཅད་ཀྱང་བྱང་ཆུབ་ཀྱི་སེམས་ཡིད་བཞིན་གྱི་ནོར་རིན་པོ་ཆེ་འདི་རྒྱུད་ལ་སྐྱེ་བའི་ཐབས་ཙམ་ཉམས་སུ་ལེན་པ་ཡིན་གྱི། བྱང་ཆུབ་ཀྱི་སེམས་ལ་མ་བརྟེན་པར་རང་རང་སོ་སོའི་ལམ་གྱིས་རྫོགས་པའི་སངས་རྒྱས་ཀྱི་གོ་འཕང་འཐོབ་མི་ནུས་པ་དང་། བྱང་ཆུབ་ཀྱི་སེམས་འདི་རྒྱུད་ལ་སྐྱེས་པ་ན་ཆོས་གང་བསྒྲུབས་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་འཐོབ་པའི་རྒྱུར་འགྲོ་བ་ཡིན་པས།དུས་དང་རྣམ་པ་ཐམས་ཅད་དུ་རྒྱུད་ལ་བྱང་ཆུབ་ཀྱི་སེམས་ཉག་མ་རེ་སྐྱེ་བའི་ཐབས་ལ་སྒོ་དུ་མ་ནས་བསླབ་དགོས་སོ། ། གཉིས་པ་ཐབས་རྒྱ་ཆེ་བ་གསང་བ་སྔགས་ཀྱི་ཀུན་སློང་ནི། ཚུལ་གསུམ་སྒྲོན་མེ་ལས། དོན་གཅིག་ན་ཡང་མ་རྨོངས་དང་། ། ཐབས་མང་དཀའ་བ་མེད་པ་དང་། ། དབང་པོ་རྣོན་པོའི་དབང་བྱས་པས། ། སྔགས་ཀྱི་ཐེག་པ་ཁྱད་པར་འཕགས། ། ཞེས་གསུངས་པ་ལྟར། རྡོ་རྗེ་ཐེག་པའི་སྐབས་འདིར། འཇུག་སྒོའི་ལམ་མང་པོ། ཚོགས་བསགས་པའི་72

ཛའིལེ ་ལྔ་སྡ ་མོང་ཕྱིའི་སྤོ རིཐབས་མང་པོ། དཀའ་བ་ཆེན་པོ་རང་སྤྱད་མི་དགོས་པར་འབྲས་བུ་ལོན་དུ་བྱེད་པའི་ཐབས་ཟབ་མོ་ཡོད་པ་ཡིན་ཏེ། ཐབས་ཞགས་ལས། གསང་སྔགས་ཚུལ་ཆེན་ཤིན་ཏུ་རྨད་བྱུང་ནི། ། ལམ་གྱི་ནང་ནས་ཉེ་ལམ་ཆེན་པོ་སྟེ། ། ཐབས་ཀྱི་ནང་ནས་མ་ནོར་དམ་པ་ཉིད། ། ཤེས་རབ་ནང་ནས་ཤེས་རབ་ཁྱད་པར་ཅན། །ཞེས་གསུངས་པའི་ཕྱིར། དེ་ཡང་སྐབས་འདིར་སྟོང་པ་ཉིད་དང་སྙིང་རྗེ་ཟུང་དུ་འབྲེལ་བ་ནི་ཤིན་ཏུ་གལ་བོ་ཆེ་ལ་ནན་ཏན་བྱ་དགོས་ཤིང་། དེ་གཉིས་ཟུང་དུ་མ་འབྲེལ་ན་ཡ་བྲལ་གྱིས་ལམ་རྣམ་དག་ཏུ་འགྲོ་བར་མི་ནུས་ཏེ། འཇམ་དཔལ་རྣམ་པར་འཕྲུལ་བ་ལས། སྟོང་པ་ཉིད་ལ་སོ་སོར་རྟོག་ཅིང་སེམས་ཅན་ཡལ་བར་འདོར་བ་ཡང་བདུད་ཀྱི་ལས་སོ། ། ཤེས་རབ་ཀྱིས་རྣམ་པར་དཔྱོད་ཅིང་སྙིང་རྗེ་ཆེན་པོ་ལ་དམིགས་པར་འཛིན་པ་ཡང་བདུད་ཀྱི་ལས་སོ། ། ཞེས་གསུངས་པའི་ཕྱིར། གསལ་ཆ་ནས་སྙིང་རྗེའི་གདངས་སུ་སུ་ཤར་ཡང་། སྟོང་ཆ་ནས་ཞེན་པ་མེད་པ་དགོས་ཏེ། ཀུན་མཁྱེན་ཆོས་ཀྱི་རྒྱལ་པོས། ཀུན་འདུས་བྱང་ཆུབ་སེམས་ཀྱི་རང་བཞིན་ནི། ། སྣང་བ་མ་ཡིན་སྣང་བའི་ཆོས་ལས་འདས། ། སྟོང་པ་མ་ཡིན་སྟོང་པའི་ཆོས་ལས་འདས། ། ཡོད་པ་མ་ཡིན་དངོས་པོ་མཚན་མ་མེད། ། མེད་པ་མ་ཡིན་འཁོར་འདས་ཀུན་ལ་ཁྱབ། ། ཅེས་གསུངས་པ་ལྟར་རོ། ། དེ་ཡང་ཚེ་རབས་ཐོག་མ་མེད་པ་ནས་གཞན་ལ་བསམ་ངན་བསྒོམས་པདང་སེམས་བསྐྱེད་གོ་ལྡོག་ཏུ་སྤྱད་པ་ལ་སོགས་པའི་སེམས་དང་སེམས་བྱུང་ཐམས་ཅད་ནི་སྦྱང་གཞི་ཡིན་ཞིང་། སེམས་བསྐྱེད་ཀྱི་རྣལ་འབྱོར་ནི་སྦྱོང་བྱེད་དང་། དེ་གཉིས་ཟུང་འཇུག་ཏུ་ཉམས་སུ་ལེན་པ་ནི་དོན་དམ་པའི་སེམས་བསྐྱེད་ཅེས་བྱ་བ་ཡིན་ལ། དེ་ལ་ཡོངས་གྲགས་སུ་འཁོར་འདས་དབྱེར་མེད་ཀྱི་སེམས་བསྐྱེད་ཅེས་ཀྱང་གྲགས་སོ། ། སྤྱིར་གསང་སྔགས་ཉམས་སུ་ལེན་པ་ལ་བདག་སྒྲ་སྦྱར་ན། སྔགས་པ་ཟེར་བ་ཡིན་ཕྱིར། ད་ལྟའི་ཐ་མལ་མཚན་འཛིན་་ 73

ཐོའི མའཛུས་རྔོ ས་ལ་ཆེ བསྒོའི་ མ ཞ ཐོའིགྱི་དངོས་སྣང་། འཁྲུལ་རྟོག་རང་ག་མ་འདི་ཉིད་སྔར་དྲིན་ལྡན་གྱི་བླ་མས་ངོ་སྤྲད་པའི་གཤིས་རིག་སྟོང་རྗེན་པའི་ཡེ་ཤེས་ཟང་མ་ཐལ་བྱུང་སྤྲོ་བསྡུ་བསལ་བཞག་ལས་འདས་པའི་གནས་ལུགས་ལྟ་བའི་རང་མདངས། དམིགས་མེད་སྙིང་རྗེའི་རྩལ་སྣང་དག་པ་རབ་འབྱམས་སྤྲུལ་པའི་དཀྱིལ་འཁོར་ཡེ་ནས་ཡིན་པ་ལ་ཡིན་པར་ཤེས་པའི་ངེས་ཤེས་དང་ལྡན་ན། ལྷག་བསམ་རྣམ་དག་གི་སེམས་དང་དོན་དམ་བྱང་ཆུབ་ཀྱི་སེམས་སོགས་མིང་གི་རྣམ་གྲངས་མང་པོར་བསྙད་ཀྱང་། དོན་ལ་སྟོང་ཉིད་སྙིང་རྗེའི་སྙིང་པོ་ཅན་འདི་ཉིད་ཡིན་ནོ། ། གཞན་ཡང་མར་གྱུར་སེམས་ཅན་ཐམས་ཅད་སྡུག་བསྔལ་དང་བྲལ་ཐབས་ཤིག་བྱེད་ཐུབ་ན་ཅི་མ་རུང་སྙམ་པའི་སྙིང་རྗེའི་མཆི་མ་འཁྲུག་པ་རེ་ཡིད་ལ་བྱས་ན་སྙིང་རྗེ་ཚད་མེད་ཅེས་བྱ་བའང་དེ་ཡིན། དེ་ཙམ་བསམས་པའི་དགོས་པའང་བསམ་གྱིས་མི་ཁྱབ་སྟེ། བཟང་སྤྱོད་ལས། ནམ་མཁའི་མཐར་ཐུག་གྱུར་པ་ཅི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། ། ཅི་ཙམ་ལས་དང་ཉོན་མོངས་མཐར་གྱུར་པ། ། བདག་གི་སྨོན་ལམ་མཐའ་ཡང་དེ་ཙམ་མོ། ། ཞེས་དང་།འཕགས་པ་ཀླུ་སྒྲུབ་ཀྱིས། སེམས་ཅན་ཁམས་ནི་ཚད་མེད་ལ། ། ཕན་འདོད་དེ་ནི་དེ་འདྲའོ། ། ཞེས་གསུངས་པའི་ཕྱིར། དེ་ལྟར་སྙིང་རྗེ་ཙམ་གྱིས་མི་ཆོག་ཅིང་།ད་དུང་དེའི་དྲིན་ལན་འཇལ་དགོས་ཀྱང་། སེམས་ཅན་ཐམས་ཅད་བདེ་བ་ལ་བཀོད་ནས་དྲིན་ལན་སོད་ནུས་པ་ནི་རྫོགས་པའི་སངས་རྒྱས་ཁོ་ན་ཉིད་དུ་ངེས་ཙ་ན། བདག་གིས་དེ་རིང་ཆོས་ཉན་པ་ཉམས་སུ་བླངས་ནས་རྫོགས་པའི་སངས་རྒྱས་ཀྱི་གོ་འཕང་འཐོབ་པར་བྱ་ཞིང་། ཕ་མ་སེམས་ཅན་ཐམས་ཅད་ཀྱང་ས་ལ་དགོད་པར་བྱའོ། ། དེ་འདྲ་ཞིག་ནུས་པ་བླ་མ་དཀོན་མཆོག་གསུམ་ཁྱེད་མཁྱེན་སྙམ་པ་ནི་བྱེད་པ་དོན་ཡོད་དུ་འགྱུར་བས། ཆོས་ཉན་དུས་དང་བསྒྲུབ་དུས་གང་ཞིག་ཡིན་ཡང་མ་བརྗེད་ན་དགེ་རྩ་ཐབས་ཀྱིས་ཟིན་པ་སྤྱོར་བ་སེམས་བསྐྱེད་74 ་

ཛའིལེ ་ལྷ་པ ་མོང་ཕྱིའི་སྨོ རིབྲོདམ་པ་ཡིན་པས་ཤིན་ཏུ་གལ་ཆེའོ། །གཉིས་པ་དགེ་བ་རྐྱེན་གྱིས་མི་བཤིག་པ་དངོས་གཞི་དམིགས་མེད་དམ་པ་ནི། ཆོས་ཉན་པའི་དུས་སུ་རིགས་ཀྱིས་སྒྲ་ལ་ཉན་པ་ལྟ་བུ་དང་། ཆོས་བསྒྲུབ་པའི་དུས་སུ་གཡག་ལྟོགས་ཀྱིས་རྩྭ་ཟ་བ་ལྟ་བུ་དང་། མགོ་ཚུགས་པ་ནས་མཇུག་མརྫོགས་པའི་བར་དུ་ཁ་གཡེང་མིག་གཡེང་སོགས་བག་མེད་ཀྱི་བྱ་བྱེད་ཐམས་ཅད་མཆིལ་མའི་ཐལ་བ་བཞིན་ཡོངས་སུ་སྤངས་ཏེ་ཉན་པ་དང་བསྒྲུབ་པར་བྱ་དགོས། ཁྱད་པར་དུ་ཆོས་ཞུ་བའི་དུས་སུ་རྣ་བ་གཏད་ནས་མ་ཉན་ན་སྣོད་ཁ་སྦུབས་ཀྱི་སྟེང་དུ་བདུད་རྩི་བླུགས་པ་བཞིན་དོན་ཅི་ཡང་སེམས་ལ་མི་ཟིན་ཞིང་།ངག་འཆལ་བཤད་ན་རང་གཞན་གྱིས་ཆོས་ཉན་པའི་བར་ཆད་ཆོས་སྤོང་གི་ལས་སུ་འགྱུར་བ་ཡིན། ཆོས་ལ་ཉན་པའི་དུས་སུ་བདུད་ཀྱི་བར་ཆད་དང་ལས་ངན་པའི་རླུང་འཁྲུགས་ཏེ་གཉིད་དང་རྨུགས་པ་ཤིན་ཏུ་ཆེན་པོ་རང་དབང་མེད་པར་འོང་ཞིང་། གཉིད་རྨུགས་ཤུགས་ཀྱིས་བསད་ནས་ཆོས་ཐམས་ཅད་ཡིད་ལ་ངེས་པ་ཞིག་མ་བྱས་ན། རང་གིས་ཉན་པའི་ཆོས་དེ་ཡང་གོ་ལོག་དང་བརྡ་ལོག་ཏུ་འགྱུར་བ་ཡིན། དེ་ཡང་སྔོན་གྱི་དུས་ན་རྒན་མོ་ཞིག་ཕྱུག་པོ་ཉམས་སོང་བའི་ཁང་སྟོང་ཞིག་ཏུ་ཉལ་ཡོད་པ་ན། རྐུན་མ་ཞིག་དེར་འོངས་ནས་ལག་སྙོབ་བྱེད་པས་རྫ་སྣོད་ཅིག་དང་ཐུག་ནས་སྒྲ་གྲགས་པ་དང་། རྒན་མོས་སྒྲ་དེ་ཐོས་ནས་ན་རེ། ཀྱེ་བཞིན་བཟང་། རེ་ཞིག་ངས་ཉིན་མོའི་ངོགས་ལ་བཙལ་ཀྱང་ཅི་ཡང་མ་རྙེད་པས། ཁྱེད་ཀྱིས་མཚན་མོར་མུན་ཁང་དུ་ལག་སྙོབ་བྱེད་པས་ཅི་ཡང་རྙེད་རེ་སྐན། ཞེས་པའི་དཔེ་ལྟར། བློ་རྣམ་པར་གསལ་བ་སྣང་བ་དང་བཅས་པས་རེ་ཞིག་སངས་རྒྱས་ཀྱི་གསུང་གི་དོན་གོ་དཀའ་ན། གཉིད་ཀྱི་མུན་པས་ནོན་བཞིན་ཆོས་ལ་ཉན་ན་དེའི་དོན་ག་ལ་གོ་སྟེ་མི་གོ་བ་ཡིན་པས། བློ་རིག་བསྒྲིམས་ནས་ཉན་དགོས་པ་དང་། ཆོས་ཉན་པའི་དུས་སུ་རྣམ་གཡེང་གིས་གཡོ་བ་མེད་75

ཐོའི མ་ཆོས་རྫོ ས་པ་ཆེ འཛའི་ མཕགཞ ཛ〉པར་བློ་རྩེ་གཅིག་ཏུ་གཏོད་པ་དང་བསྒྲུབ་པའི་དུས་སུ་ལྟ་བའི་ཏིང་ངེ་འཛིན་ལས་མ་ཡེངས་ན་དེ་ནི་དངོས་གཞི་དམིགས་མེད་དམ་པ་ཡིན་ལ། དེ་ལྟར་མིན་ན་དང་པོ་ཉན་བློ་དང་བསྒྲུབ་བློ་ཏྲེམ་བྱས་ཀྱང་བར་དུ་རྣམ་རྟོག་ངན་པས་བཤིག་འགྲོ་བ་དང་། དེ་ནི་ཆོས་ཉན་པ་དང་བསྒྲུབ་པའི་དུས་ཀྱི་དམིགས་མེད་དམ་པ་ལགས་སོ། ། དེ་ཡང་ཤེས་པ་གང་བས་ཅིག་ལ་ཙེན་གྱིས་གློད་ནས་གང་ལ་ཡང་མི་སེམས་ཅི་ལ་ཡང་མི་རྟོག་པའི་ངང་ལ་ས་ལེ་སངས་ངེ་མ་ཡེངས་སྤྲོ་བསྡུ་དང་བྲལ་བཞག་བཞག་པས། ཕྱི་ཡུལ་དུ་རྟོག་པས་ཕྱིའི་དངོས་པོ་དང་། ནང་སེམས་སུ་མི་རྟོག་པས་ནང་གི་དངོས་པོ་མེད་པ་ནི་གཟུང་འཛིན་གཉིས་དང་བ་སྟེ། བསྒོམ་པའི་བློ་ལའང་དགག་སྒྲུབ་མེད་པས་ན་དེ་ལས་གཞན་པའི་ཆོས་སུ་མ་གྲུབ་པས་དམིགས་བྱ་བློའི་མདུན་ན་མེད་པ་ཞེས་པ་དང་། དམིགས་པ་མེད་པར་སོ་སོ་རང་རིག་ཡེ་ཤེས་ཁོང་ནས་རིག་པ་ཉིད་དུ་ངེས་ཏེ། སྤྱོད་འཇུག་ལས།གང་ཚེ་དངོས་དང་དངོས་མེད་དག ། བློ་ཡི་མདུན་ན་མི་གནས་པ། ། དེ་ཚེ་རྣམ་པ་གཞན་མེད་པས། ། དམིགས་པ་མེད་པར་རབ་ཏུ་ཞི། ། ཞེས་གསུངས་པའི་ཕྱིར། བདེན་གྱི་དམིགས་པའི་གཏད་སོ་མཐའ་དག་མེད་པར་སྤྲོས་པ་མ་ལུས་པ་རབ་ཏུ་ཞི་བ་ཡིན་ཞིང་། སོ་སོ་རང་རིག་པའི་ཡེ་ཤེས་ཙམ་གྱིས་རབ་ཏུ་ཕྱེ་བ་སྨྲ་བསམ་བརྗོད་དུ་མེད་པ་ནམ་མཁའི་དཀྱིལ་ལྟ་བུའི་མཉམ་པ་ཉིད་དོ། ། འདི་ལྟར་ནམ་མཁའ་ནི་གཟུང་དུ་མེད་པ་བསྟན་དུ་མེད་པ། གཟུགས་ཅན་མ་ཡིན་པ། མཐའ་དང་དབུས་མེད་པ་ཞིག་ཡིན་པ་བཞིན་དུ་སེམས་ཀྱི་རང་བཞིན་ཡེ་ནས་རྣམ་པར་དག་པའི་ཆོས་ཀྱི་དབྱིངས་སུ་མཉམ་པར་བཞག་པ་ན་བསྒོམ་པའི་དོན་ཆོས་ཉིད་དང་ཡུལ་ཅན་གྱི་ཡེ་ཤེས་གཉིས་རོ་གཅིག་ཏུ་གྱུར་པ་ལས་ཐ་དད་དུ་ཡོད་པ་མ་ཡིན་ཞིང་། ཆོས་ཉིད་དང་རོ་གཅིག་ཏུ་གྱུར་པའི་སེམས་ཀྱི་གཤིས་་ལུགས་དེ་ལ་དངོས་པོའི་མཚན་མ་མེད་པས་གཟུགས་སོགས་ཕུང་པོ་ལྔ་དང་།76

འཇིལེ ལྗ་པ ་མོང་བྱིའི་གློན་འགྲོའདུས་མ་བྱས་ཡིན་པས་རྣམ་པར་ཤེས་པ་ཚོགས་བརྒྱད་པོ་རྣམས་ཀྱང་ཡོད་པ་མ་ཡིན་ཏེ། ཡུམ་ལས། ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་འདི་ནི་ནམ་མཁའ་བསྒོམ་པ་སྟེ། ནམ་མཁའ་ལ་ནི་གཟུགས་མ་མཆིས ཚོར་བ་མ་མཆིས།འདུ་ཤེས་མ་མཆིས། འདུ་བྱེད་མ་མཆིས། རྣམ་པར་ཤེས་པ་མ་མཆིས་ཞེས་པ་ནས། སངས་རྒྱས་མ་མཆིས་ཞེས་པའི་བར་དུ་གསུངས་པའི་ཕྱིར་རོ། ། དེ་ཡང་མེད་ཅེས་ཡོད་མཐའ་བློ་ཡིས་བཀག་ནས་མེད་པ་ཞིག་གློ་བུར་དུ་བསྒོམ་པར་བྱར་མེད་པ་གཤིས་ལ་མི་གནས་པའི་ཕྱིར་ན་གཤིས་ཀྱི་གནས་ཚུལ་ཤེས་པའི་ཤེས་རབ་ཉིད་དང་འགལ་བ་ཡིན་ཞིང་། སེམས་ཀྱི་རང་བཞིན་རྣམ་པར་ཐར་པའི་སྒོ་གསུམ་དུ་གནས་པ་འདི་ནི་ཅང་མེད་ཕྱང་ཆད་པ་ཉིད་མ་ཡིན་པར་དེ་བཞིན་གཤེགས་པ་རྣམས་ཀྱི་སྐུ་དང་ཡེ་ཤེས་ཀུན་གྱི་འབྱུང་གནས་ཡིན་པ་དང་། སོ་སོར་རྟོག་པའི་ཤེས་རབ་སོ་སོ་སྐྱེ་བོའི་བློའི་ཡུལ་ལས་འདས་པ་མངོན་དུ་བྱས་པ་ལ་རྒྱུ་མཚན་ཉིད་ཐེག་པའི་རྩེ་མོ་དབུ་མའི་ལྟ་བར་བཞག་པའོ། ། དེས་ན་ཇི་བཞིནགནས་ལུགས་ཇི་བཞིན་པ་མངོན་སུམ་དུ་མཐོང་བ་ནི་འཕགས་པ་ཁོ་ན་ཡིན་པས་ཆོས་རྣམས་ཀྱི་རང་བཞིན་ཆོས་ཉིད་དུ་རྣམ་པར་དག་ཟིན་པའི་ཡང་དག་པའི་དོན་ཉིད་ལ་བཅོས་མའི་བློ་ཡིས་མ་བསླད་པར་ཡང་དག་པར་ལྟ་བར་བྱེད་ཅིང་། རང་བཞིན་མ་བཅོས་པའི་ངང་དེ་ལས་གཞན་དུ་མ་ཡེངས་ཤིང་མི་བསྒོམ་པའི་ཚུལ་གྱིས་མ་གཡོས་ན། གནས་ལུགས་ཇི་བཞིན་པ་བསྒོམ་པ་ཡིན་པའི་ཕྱིར་གཞན་ལས་མཆོག་ཏུ་གྱུར་པ་སྟེ། མཁྱེན་བརྩེ་རིན་པོ་ཆེའི་ཞལ་ནས།རང་བཞིན་ཉིད་དུ་རྣམ་དག་པའི། ། ཡང་དག་ཉིད་ལ་ཡང་དག་བལྟ། ། བལྟ་ཞེས་བྱ་བའང་ཀུན་རྫོབ་སྟེ། ། ངང་ལས་མ་གཡོས་སྒོམ་པའི་མཆོག ། ཅེས་གསུངས་པའི་ཕྱིར། དེ་ལྟར་མཉམ་པར་བཞག་པའི་ཡེ་ཤེས་དེ་ཡི་མདུན་ན་སེམས་སེམས་བྱུང་གིས་བསྡུས་པའི་རྟོག་ཚོགས་གཟུང་འཛིན་གྱི་སྤྲོས་པ་ཐམས་77

ཛའིདམ་ཆོས་རྔོ ས་བ་ཆེ ཡོའི་ མ ཞགཛའིཅད་གནས་པ་མིན་པ་ནི་དབུ་མའི་ལམ་སོ་སོར་རྟོག་པའི་ཤེས་རབ་ཡང་དག་པ་ཡིན་ཏེ། འོད་སྲུང་གིས་ཞུས་པ་ལས། དབུས་གང་ཡིན་པ་དེ་ནི་དཔྱད་དུ་མེད་པ། བསྟན་དུ་མེད་པ། རྟེན་མ་ཡིན་པ། སྣང་བ་མ་ཡིན་པ། རྣམ་པར་རིག་པ་མེད་པ། གནས་འདི་ལ་དེ་བཞིན་གཤེགས་པ་ཉིད་ལས་ཚད་མར་གྱུར་པ་གཞན་མེད་པས་དོགས་པ་ཅུང་ཟད་ཀྱང་ཉེ་བར་ན་པར་མི་བྱའོ། ། ཞེས་གསུངས་པའི་ཕྱིར། དེ་ཁོ་ན་ཉིད་ཁོང་དུ་ཆུད་པའི་དམ་པ་སྟོན་པ་བླ་མ་རིན་པོ་ཆེའི་ཞལ་རྒྱུན་ལྟར། ཕྱི་སྣང་བ་སྣོད་ཀྱི་འཇིག་རྟེན་དང་ནང་སྲིད་པ་བཅུད་ཀྱི་སེམས་ཅན་ཐམས་ཅད་དག་མཉམ་པ་ཆེན་པོའི་རང་བཞིན་དུ་ཡེ་ནས་གནས་པ་ལ། དེ་ཉིད་ཀྱི་ཡིན་ལུགས་ཤེས་པའི་ངང་ནས་ཆོས་བྱེད་པོ་བདག་དང་། བྱ་རྒྱུའི་ཆོས་བྱ་བའི་ལས་ང་བཅས་པ་འཁོར་རྟོག་པ་མེད་པར། དམིགས་མེད་ཁྱབ་གདལ་དུ་ཐག་ཆོད་པ་དེ་ཡིན། འོན་ཀྱང་རྣལ་འབྱོར་པ་རྣམས་ཕྱག་རྫོགས་དབུ་གསུམ་གྱི་ལྟ་བའི་ངང་ལ་གནས་བཞིན་དུ་ཆོས་སྤྱོད་ལ་འཇུག་པ་ནི། སྡུད་པ་ལས། ཇི་ལྟར་ཤིང་མཁན་བཟོ་བོ་མཁས་པས་སྐྱེས་པ་བུད་མེད་དང་། ། འདྲ་བའི་བཟོ་བྱས་དེ་ཡང་བྱ་བ་ཐམས་ཅད་བྱེད། ། དེ་བཞིན་ཤེས་རབ་སྤྱོད་མཁས་བྱང་ཆུབ་སེམས་དཔའ་ཡང་། ། རྣམ་པར་མི་རྟོག་ཡེ་ཤེས་བྱ་བ་ཐམས་ཅད་བྱེད། །ཅེས་གསུངས་པ་ལྟར། ལྟ་བའི་ནང་ནས་ཁ་བཏོན་བཟླས་བརྗོད་ཕྱག་སྐོར་ཆོས་ཉན་པ་སོགས་ཡོད་དགོས། དེ་ལྟར་ལྟ་བའི་ནང་ནས་ལྷ་བསྒོམ་སྔགས་བཟླ་སོགས་ནི་སྔ་འགྱུར་རྙིང་མའི་ཁྱད་ཆོས་དང་། བསྐྱེད་རྫོགས་ཟུང་འཇུག་གི་ལམ། མཆོག་གི་དངོས་གྲུབ་ལ་མྱུར་དུ་སྦྱོར་བྱེད་ཡིན། གསར་ཕྱོགས་པས་ཚོགས་ལམ་ན་བསྐྱེད་རིམ་ཁོ་ན་དབྱིབས་ཀྱི་ལམ་མམ། བཅོས་མའི་ལམ། སྦྱོར་ལམ་དྲོད་བཅས་ནས་ཐབས་ལམ་ལ་ཉེ་བར་བརྟེན་ནས་དཔེའི་འོད་གསལ་བསྒོམ་པས་བསྐྱེད་རིམ་མ་བཅོསཔའི་ལྷ་སྐུར་འཆར་བ་དེ་གཉིས་པོ་འདིར་78

ཐོའིམེ ལྗ་པ ་མོཇ་སྦྱའི་རྗོ རིགྲོཚོགས་དྲོད་ཟུང་འཇུག་ཏུ་བསྒོམ་པས་མཆོག་གི་དངོས་གྲུབ་ཐོབ་བྱེད་དུ་འགྱུར་རོ། ། དེ་ལྟར་མ་ནུས་ན་ཆོས་ཐམས་ཅད་སྣང་ལ་རང་བཞིན་མེད་པ་སྒྱུ་མ་ལྟ་བུ་རྒྱས་འདེབས་སུ་ཤོར་བ་ཡིན་ཡང་། ལས་དང་པོ་བའི་དངོས་ཞེན་གྱི་གཉེན་པོ་ཡིན་ཏེ། སྤྱོད་འཇུག་ལས། སྟོང་ཉིད་བག་ཆགས་གོམས་པས་ན། ། དངོས་པོའི་བག་ཆགས་སྤོང་འགྱུར་ཞིང་། ། ཞེས་གསུངས་པའི་ཕྱིར། ས་མ་ཐོབ་ཀྱི་བར་དུ་གཏན་ལ་ཚུལ་རྣམ་གྲངས་མིན་པའི་དོན་དམ་ཡིན་ཀྱང་རྟོགས་ཚུལ་རྣམ་གྲངས་ལས་མི་འདའ་བས། གྲངས་མེད་གཅིག་གི་བར་བློས་སྒོམ་པ་ཁོ་ན་བྱེད་དགོས་པས་སྒྱུ་མ་ལྟ་བུའི་ངེས་ཤེས་ཀྱིས་ཟིན་པར་བྱ་དགོས། དེ་འདྲ་ཞིག་ཀྱང་མི་ནུས་པའི་ཕལ་པ་ཡིན་ན་ལྷ་དང་སྔགས་ལ་དད་པ་དང་མོས་གུས་ཁོ་ན་དགོས་ཤིང་། ཚིག་རྗེས་དོན་དྲན་དང་། དེ་ལས་སེམས་མ་ཡོང་བར་བྱས་ན་དེས་དམིགས་མེད་རྗེས་མཐུན་གྱི་གོ་ཆོད་པ་ཡིན་གསུངས། གཞན་དུ་ན། དམིགས་མེད་ཀྱིས་ཟིན་པའི་དགེ་རྩ་རྣམས་ཁོང་ཁྲོ་སོགས་རྐྱེན་གྱིས་འཇིག་པར་བྱེད་མི་ནུས་ཤིང་། དངོས་ཞེན་དང་བཅས་པའི་དགེ་རྩ་ནི། སྡུད་པ་ལས། ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ། ། དཀར་པོའི་ཆོས་ལ་དམིགས་པའང་དེ་འདྲར་རྒྱལ་བས་གསུངས། ། ཞེས་གསུངས་པ་ལྟར། སྲིད་པ་སྒྲུབ་བྱེད་ཀྱི་རྒྱུ་ཁོ་ན་ལས་མེད་པ་ཡིན་ལ། སྲིད་པའི་རྩ་བ་བདག་འཛིན་གཅོད་བྱེད་ཀྱི་ལྟ་བ་བདག་མེད་རྟོགས་པས་ཟིན་པ་མེད་ཅིང་། སྦྱིན་སོགས་ལ་སྦྱིན་པ་ལས་བྱུང་བའི་བསོད་ནམས་བྱ་བའི་དངོས་པོ་དང་། ཚུལ་ཁྲིམས་ལས་བྱུང་བའི་བསོད་ནམས་བྱ་བའི་དངོས་པོ་བསམ་གཟུགས་སོགས་སྒོམ་པ་ལས་བྱུང་བའི་བསོད་ནམས་བྱ་བའི་དངོས་པོ་ཞེས་སྲིད་པའི་ལས་སོགས་བྱེད་ཙམ་ལས་མེད་དེ། སྐྱེས་རབས་ལས། ཁྱོད་ཀྱི་བསྟན་ལས་ཕྱིར་ཕྱོགས་པ། ། སྲིད་པའི་རྩེ་མོའི་བར་སོང་ནས། ། སླར་ཡང་ངན་སོང་གནས་སུ་ལྷུང་། ། ཞེས་དང་། མདོ་སྡེ་རྒྱན་ལས།79

ཐོའི མ་ཆོས་རྫོ སཕབ་ཆེ འཛའི་ མ ཐོའིབྱམས་སོགས་རྨོངས་དང་འགལ་མེད་ཕྱིར། ། དེས་ནི་ཉེས་པ་ཚར་གཅོད་མིན། །ཞེས་གསུངས་པའི་ཕྱིར་ན། དེ་ལྟ་བུའི་དམིགས་མེད་ནི་ཤིན་ཏུ་གལ་ཆེ་བ་ཞིག་ཡིན་ནོ། ། གང་ཟགབདག་མེད་རྟོགས་པའི་ཤེས་རབ་ཀྱིས་ཟིན་ན་ཕྱི་རོལ་པ་དང་ཐུན་མོང་ལས་ཁྱད་པར་དུ་འཕགས་པས། དེ་དག་ལྷག་པ་ཚུལ་ཁྲིམས་དང་། ལྷག་པ་ཏིང་ངེ་འཛིན་དང་། ལྷག་པ་ཤེས་རབ་རྣམས་ཡིན།བདག་མེད་གཉིས་རྟོགས་ཀྱིས་ཟིན་ན། སྦྱིན་པའི་ཕར་ཕྱིན་སོགས་ཕ་རོལ་ཏུ་ཕྱིན་པའི་མིང་འཐོབ་སྟེ། སྡུད་པ་ལས། དམུས་ལོང་དམིགས་བུ་མེད་པ་བྱེ་བ་ཁྲག་ཁྲིག་རྣམས། །ལམ་ཡང་མི་ཤེས་གྲོང་ཁྱེར་འཇུག་པར་ག་ལ་འགྱུར། ། ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། ། དམིགས་བུ་མེད་པས་བྱང་ཆུབ་རེག་པར་ནུས་མ་ཡིན། ། གང་ཚེ་ཤེས་རབ་ཀྱིས་ནི་རབ་ཏུ་ཟིན་གྱུར་པ། ། དེ་ཚེ་མིག་རྙེད་གྱུར་ཅིང་འདི་ཡི་མིང་འཐོབ་བོ། ། ཞེས་གསུངས་པའི་ཕྱིར། སྲིད་མི་གནས་པའི་མྱང་འདས་ཐོབ་པ་ཡིན་ནོ། །དེ་ལྟར་དངོས་གཞི་དམིགས་མེད་དམ་པ་འཕྲོས་དོན་དང་བཅས་པ་སོང་ངོ་། །གསུམ་པ་དགེ་བ་གོང་འཕེལ་དུ་འགྲོ་བ་མཇུག་བསྔོ་བ་དམ་པ་ནི། ཆོས་ཚིག་གཅིག་ཉན་པ་དང་། དགེ་སེམས་སྐད་ཅིག་ཙམ་དྲན་པ་དང་། དགེ་སྡིག་གི་བླང་དོར་སྣ་གཅིག་བྱས་པ་ཡན་ཆད་དེ་མ་ཐག་ཏུ་བསྔོ་དགོས་ལ། མ་བསྔོས་ན་ལས་དང་པོ་བའི་དགེ་རྩ་ནི་རྩྭ་སྐམ་པོ་དང་ཆུའི་ཐིགས་པ་བཞིན་ཤིན་ཏུ་ཉམ་ཆུང་བས་ཟད་སླ་བའོ། །ཁོང་ཁྲོ་དང་ང་རྒྱལ་སོགས་མི་དགེ་བའི་རྣམ་རྟོག་ནི་མེ་དང་ཉི་མ་བཞིན་ཤུགས་ཆེན་པོ་ཡིན་པས། ཁོང་ཁྲོ་སྐད་ཅིག་མ་རེས་དགེ་རྩ་ཆེན་པོ་འཇོམས་པ་ཡིན་ཏེ། ཇི་སྐད་དུ། དགེ་བའི་རྩ་བ་བསགས་ནས་ནི། །མ་བསྔོས་ཡང་ན་ལོག་པར་བསྔོས། ། གཞན་ལ་བསྒྲགས་དང་འགྱོད་པ་སྐྱེས། ། དེ་ནི་ཟད་པའི་རྒྱུ་བཞི་ཡིན། །ཞེས་བཤད་པའི་ཕྱིར། བསྔོ་བ་ཆེན་པོ་བྱས་ན་རྩ་བ་80 ་

འཇིབེ ལྗརི ཡོཇ་བྱིའི་སྔོ རིནས་འཛད་རྒྱུ་མེད་དེ། ཇི་ལྟར་ཆུ་ཐིགས་རྒྱ་མཚོའི་ནང་དུ་ལྷུང་། ། རྒྱ་མཚོ་མ་ཟད་བར་དུ་དེ་མི་འཛད། ། དེ་བཞིན་བྱང་ཆུབ་ཡོངས་བསྔོས་དགེ་བ་ཡང་། །བྱང་ཆུབ་མ་ཐོབ་བར་དུ་དེ་མི་འཛད། ། ཅེས་གསུངས་པ་ལྟར་རོ། ། འོ་ན་ཇི་ལྟར་བསྔོ་ཞེ་ན། བསྔོ་བ་ཆུང་ངུ་ལྷ་དང་མི་ཡི་གོ་འཕང་ཙམ་ཐོབ་པའི་ཆེད་དུ་བསྔོས་ན་ཡུན་རིང་རྟག་པའི་བདེ་བ་མེད་ཅིང་། མཐར་དངོས་མེད་དུ་ཟད་ནས་རང་དོན་གཞན་དོན་གང་ཡང་མི་འགྲུབ་པ་ཡིན། བསྔོ་བ་འབྲིང་ཉན་ཐོས་རང་རྒྱལ་གྱི་གོ་འཕང་ཙམ་ཐོབ་པའི་ཕྱིར་དུ་བསྔོས་ན་ལྷག་མེད་ཀྱི་གནས་སུ་ཟད་ནས་རང་དོན་ཙམ་ལས་གཞན་དོན་རྒྱུན་ཆད་དེ་དང་པོ་སེམས་བསྐྱེད་ཀ་དེ་ཡངརྫུན་དུ་འགྱུར་བས་ན། དེ་ལྟར་བསྔོ་བ་བྱེད་མི་རུང་ངོ་། ། འོ་ན་གང་ལ་བསྔོ་ཞེ་ན། བདག་གི་དགེ་བ་འདི་དུས་གསུམ་གྱི་སངས་རྒྱས་ཐམས་ཅད་ཀྱིས་ཇི་ལྟར་བསྔོ་བ་ལྟར་དུ་རང་གཞན་སེམས་ཅན་ཐམས་ཅད་རྫོགས་པའི་སངས་རྒྱས་ཐོབ་པའི་དོན་དུ་བསྔོ་དགོས་ཤིང་། སེམས་ཅན་ཐམས་ཅད་སངས་རྒྱས་ཐོབ་གྱུར་ཅིག སངས་རྒྱས་མ་ཐོབ་བར་དུ་ནུབ་ཕྱོགས་བདེ་བ་ཅན་དུ་སྐྱེ་བར་ཤོག་ཅེས་བསྔོ་བ་དང་སྨོན་ལམ་ཆེན་པོ་གཉིས་ཀྱིས་རྒྱས་འདེབས་དགོས་སོ། །དང་པོ་ཅི་ཞིརྒྷཾ་བསྔོ་ན། བདག་གིས་ད་ལྟར་གྱི་དགེ་བ་འདིས་མཚོན་ཏེ་བདག་གཞན་རྣམས་ཀྱིས་དུས་གསུམ་དུ་བསགས་པའི་རྣམ་དཀར་དགེ་བའི་ཕུང་པོ་ཐམས་ཅད་གཅིག་ཏུ་བསྡུས་ཤིང་བཟླུམས་ཏེ་བསྡོམས་ནས། མདོ་ཕལ་པོ་ཆེ་ལས། འགྲོ་ཀུན་དགེ་ཙོ་ཇི་སྙེད་ཡོད་པ་དང་། ། བྱས་དང་བྱེད་འགྱུར་དེ་བཞིན་བྱེད་པ་དག ། ཅེས་གསུངས་པ་ལྟར་འགྲོ་བ་གཞན་ཐམས་ཅད་ཀྱི་དགེ་བ་ཇི་སྙེད་ཡོད་པ་དང་། རང་གི་དུས་གསུམ་གྱི་དགེ་བ་ཐམས་ཅད་དོ། །གཉིས་པ་ཅི་ལ་བསྔོ་ཞེ་ན། ད་ལྟའི་ལུས་སྲོག་སྐྱེད་པའི་དྲིན་ཅན་གྱི་ཕ་མ་གཉིས་དང་བཟང་ངན་གྱི་འབྲེལ་བ་ཐོགས་ཚད་གཙོ་བོར་བྱས་ཏེ། ནམ་མཁའི་མཐའ་ཁྱབ་ཀྱི་འགྲོ་81

ཐོའི མའ་ས་རྫོ ས་ལ་ཆེ ཟུསྒོཇི་ མ ཐོའིབ་སེམསཅན་ཐམས་ཅད་ལའོ། ། གསུམ་པ་ཇི་ལྟར་བསྔོ་ཞེ་ན། མཉམ་བཞག་ནམ་མཁའ་ལྟ་བུའི་གཡོ་མེད་ཀྱི་ངང་ལས། རྗེས་ཐོབ་སྙིང་རྗེའི་གསལ་སྣང་སྒྱུ་མ་ལྟ་བུའི་ཚུལ་གྱིས་འཁོར་གསུམ་དམིགས་པ་མེད་པའི་ཤེས་རབ་ཀྱིས་རྒྱས་འདེབས་པ་དང་བཅས། དུས་གསུམ་བསགས་པའི་དགེ་རྩ་ཀུན། ། བྱང་ཆུབ་ཆེན་པོའི་རྒྱུ་རུ་བསྔོ། ། ཞེས་བརྗོད་པར་བྱའོ། ། དེ་ལས་འཁོར་གསུམ་ཞེས་པ་ནི།གང་བསྔོ་རྒྱུའི་དགེ་རྩ་དང་། བསྔོ་བའི་གང་ཟག ཅིའི་ཕྱིར་བསྔོ་བའི་དམིགས་་ཡུལ་དང་གསུམ་ཡིན་ཞིང་། དེ་གསུམ་ནི་བདེན་མེད་རྟོགས་པའི་ཤེས་རབ་ཀྱིས་ཟིན་པའི་བསྔོ་བ་དུག་མེད་ཅེས་གསུངས་པས་དམིགས་པ་མེད་པའི་ཤེས་རབ་ཀྱི་རྩིས་ཟིན་དགོས་ཏེ། རྒྱལ་སྲས་ཐོགས་མེད་ཀྱིས། དེ་ལྟར་བརྩོན་པས་བསྒྲུབས་པའི་དགེ་བ་རྣམས། ། མཐའ་ཡས་འགྲོ་བའི་སྡུག་བསྔལ་བསལ་བྱའི་ཕྱིར། །འཁོར་གསུམ་རྣམ་པར་དག་པའི་ཤེས་རབ་ཀྱིས། ། བྱང་ཆུབ་བསྔོ་བ་རྒྱལ་སྲས་ལག་ལེན་ཡིན། ། ཞེས་གསུངས་པ་ལྟར། དེ་ལྟར་བརྩོན་འགྲུས་ཆེན་པོའི་སྒོ་ནས་རང་གཞན་ཡོངས་ཀྱིས་དུས་གསུམ་བསགས་པའི་རྣམ་དཀར་དགེ་བ་མ་ལུས་པ་རྣམས་མཐའ་ཡས་པའི་འགྲོ་བའི་ཚོགས་ཀྱི་སྡུག་བསྔལ་བསལ་བར་བྱ་བའི་ཕྱིར་དུ། བསྔོ་བྱ་བསྔོ་བྱེད་བསྔོ་ཚུལ་གྱི་འཁོར་གསུམ་ལ་བདེན་འཛིན་གྱི་དྲི་མ་རྣམ་པར་དག་པའི་བདེན་མེད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་གཞན་དོན་དུ་རྫོགས་པའི་བྱང་ཆུབ་ཀྱི་རྒྱུར་བསྔོས་ན་དགེ་ཚོགས་ཆུད་ཟ་ཞིང་གོང་ནས་གོང་དུ་སྤེལ་བར་བྱེད་པའི་ཐབས་མཁས་ཀྱི་ལག་ལེན་ཡིན། དེ་ལྟར་མ་ཡིན་པར་འཁོར་གསུམ་ལ་བདེན་ཞེན་གྱི་དྲི་མས་བསླད་ན་བསྔོ་བ་དུག་ཅན་པ་སྟེ། དེས་ན་དེ་འདྲའི་བསྔོ་བ་དུག་ཅན་ལས་ལོག་པའི་བསྔོ་བ་དུག་མེད་པ་ནི།སོ་སོའི་སྐྱེ་བོའི་ས་འདིར་མི་འོང་བས་ན་འཕགས་ས་ཐོབ་པའི་བདེན་ཚིག་གྲུབ་པ་དག་གི་རྗེས་སུ་འབྲང་བ་དང་། ཡང་ན་སྔོན་གྱི་སངས་རྒྱས་དང་བྱང་ཆུབ་82

ཛའིལེ ལྗ་པ ་མོང་བྱིའིཙཱ ཞགྲོསེམས་དཔའ་དག་གིས་ཇི་ལྟར་བསྔོས་པ་དེ་ལྟར་དུ་བསྔོ་བར་བྱའོ་སྙམ་དུ་སེམས་ཏེ་བསྔོས་ན་འཁོར་གསུམ་ཡོངས་དག་གི་བསྔོ་བའི་གོ་ཆོད་པར་འགྱུར་ཏེ། ལྟུང་བཤགས་ལས། ཇི་ལྟར་འདས་པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོས་པ་དང་། ཇི་ལྟར་མ་བྱོན་པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་འགྱུར་བ་དང་། ཇི་ལྟར་ད་ལྟར་བཞུགས་པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་མཛད་པ་དེ་་བཞིན་དུ་བདག་གིས་ཀྱང་ཡོངས་སུ་བསྔོ་བར་བགྱིའོ། ། ཞེས་དང་། བཟང་སྤྱོད་ལས། འཇམ་དཔལ་དཔའ་བོས་ཇི་ལྟར་མཁྱེན་པ་དང་། ། ཀུན་ཏུ་བཟང་པོ་དེ་ཡང་དེ་བཞིན་ཏེ། ། དེ་དག་ཀུན་གྱི་རྗེས་སུ་བདག་སློབ་ཅིང་། ། དགེ་བ་འདི་དག་ཐམས་ཅད་རབ་ཏུ་བསྔོ། ། ཞེས་གསུངས་པ་བཞིན་ནོ། ། དེ་ཡང་འགྲོ་བ་ཀུན་གྱིས་དགེ་བ་སྤྱད་ནས་དེ་དག་ལ་ཉེ་རིང་ཆགས་སྡང་འཐབ་རྩོད་སོགས་མེད་པར་བདེ་བ་དང་ལྡན་པར་ཤོག་ཅིག་ཅེས་སྨོན་ལམ་དང་འབྲེལ་བ། ལྡན་ན་ཅི་མ་རུང་ཞེས་འདུན་པ་དང་འབྲེལ་བ། ལྡན་པ་ཞིག་བདག་གིས་བྱའོ་ཞེས་དམ་བཅའ་དང་འབྲེལ་བ། དེ་ལྟར་བྱེད་ནུས་པར་བླ་མ་སྲས་བཅས་ཀྱིས་དེ་དེ་བཞིན་དུ་འགྲུབ་པར་གྱུར་ཅིག་ཅེས་མཐུན་འགྱུར་མཛད་པས་འགྲོ་རྣམས་བདེ་བ་དང་ལྡན་པར་བསམ་པར་བྱའོ། ། བཞི་པ་གང་གི་ཕྱིར་བསྔོ་ཞེ་ན། རྫོགས་པའི་སངས་རྒྱས་ཀྱི་གོ་འཕང་ཐོབ་པའི་ཕྱིར་དུ་བསྔོ་བ་སྟེ། ཡུམ་བར་བ་ལས།རབ་འབྱོར་དགེ་བའི་རྩ་བ་འདི་སངས་རྒྱས་ཀྱི་ས་ཁོ་ནར་བསྔོ་བར་བྱའོ། ། ཉན་ཐོས་དང་རང་སངས་རྒྱས་དང་དེ་བཞིན་གཞན་གྱི་སར་བསྔོ་བར་མི་བྱ་སྟེ།ཞེསགསུངས་པའི་ཕྱིར། རྣམ་པ་ཐམས་ཅད་མཁྱེན་པའི་ས་ཁོ་ན་མ་གཏོགས།ཚེ་འདིའི་ཕུན་སུམ་ཚོགས་པ་ཙམ་དང་ཐེག་དམན་གྱི་བློས་བསྔོ་བར་མི་བྱའོ། །དེ་ཡང་རྒྱལ་བ་བུ་རམ་ཤིང་པ་མཆོག་གིས་བྱང་ཆུབ་ཀྱི་སྤྱོད་པ་ལ་བསླབ་ཚེ།83

ཛའི མ་ཆོས་རྔོགས་ལ་ཆེ ཡོའི་ མག གཛའིརྒྱལ་སྲིད་གཅེས་དགུ་མཐའ་དག་ཕངས་མེད་དུ་སྦྱིན་པའི་དུས་སུ་ཡང་། སྦྱིན་པ་འདི་ཡིས་བདག་ནི་ནམ་དུ་ཡང་། ། མཐོ་རིས་འདོད་དང་རྒྱལ་སྲིད་ཕྱིར་མ་ལགས། །འགྲན་ཕྱིར་མ་ཡིན་གྲགས་པ་སྒྲུབ་ཕྱིར་མིན། ། བླ་མེད་བྱང་ཆུབ་ཁོ་ནའི་ཕྱིར་བསྔོའོ། ། ཞེས་གསུངས་པའོ། ། ལྔ་པ་ཅིའི་ཕྱིར་དུ་བསྔོ་ཞེ་ན། དགེ་བའི་རྩ་བ་ཡོངས་སུ་མི་ཟད་པའི་ཕྱིར་ཏེ། བློ་གྲོས་རྒྱ་མཚོས་ཞུས་པའི་མདོ་ལས།ཇི་ལྟར་ཆུ་ཐིགས་རྒྱ་མཚོ་ཆེ་ནང་ལྟུང་། ། རྒྱ་མཚོ་མ་ཟད་བར་དུ་དེ་མི་འཛད། །དེ་བཞིན་བྱང་ཆུབ་ཡོངས་བསྔོས་དགེ་བ་ཡང་། ། བྱང་ཆུབ་མ་ཐོབ་བར་དུ་དེ་མི་འཛད། ། ཅེས་གསུངས་༥འི་ཕྱིར། འདི་ལྟར་དགེ་བའི་རྩ་བ་རྣམས་འཁོར་གསུམ་ཡོངས་དག་ཆེན་པོའི་ཀློང་དུ་བསྔོས་པས་བདག་བྱང་ཆུབ་མ་ཐོབ་ཀྱི་བར་དུ་འཛད་པ་མེད་ཅིང་ལམ་གྱི་སྟེགས་ཁྱད་པར་ཅན་དུ་འགྱུར་བར་གསུངས་སོ། ། དྲུག་པ་བསྔོ་བའི་ངོ་བོ་ནི། ལྕགས་ཁམས་ལ་གསེར་འགྱུར་གྱི་རྩིས་ཐེབས་པ་བཞིན་དགེ་རྩ་བྱང་ཆུབ་ཏུ་འདུན་པས་བསྒྱུར་བ་སྟེ། འཇམ་དཔལ་ཞིང་གི་ཡོན་ཏན་བཀོད་པ་ལས། ཆོས་རྣམས་ཐམས་ཅད་རྐྱེན་ཡིན་ཏེ། ། འདུན་པའི་རྩེའི་རབ་ཏུ་གནས། ། གང་གིས་སྨོན་ལམ་ཇི་བཏབ་པ། ། དེ་འདྲའི་འབྲས་བུ་ཐོབ་པར་འགྱུར། ། ཞེས་གསུངས་པའི་ཕྱིར། ཚུལ་འདི་ནི་སངས་རྒྱས་བཅོམ་ལྡན་འདས་རྣམས་ཀྱི་ཐབས་མཁས་པའི་ཁྱད་ཆོས་ལས་གཞན་གྱི་ལུགས་ལ་ནི་གྲགས་པ་མེད་དེ། ཁྱད་པར་འཕགས་བསྟོད་ལས། བསོད་ནམས་བྱ་བའི་ཚོགས་དག་ནི། ། སེམས་ཅན་རྣམས་ལ་ཡོངས་བསྔོ་བ། ། ཐུབ་དབང་ཁྱེད་ཀྱིས་གང་གསུངས་པ། ། དེ་གཞན་བསྟན་བཅོས་ལས་མ་བཤད། ། ཅེས་གསུངས་པའི་ཕྱིར་ན། རང་གིས་དགེ་བ་བྱས་པ་རྫོགས་པའི་བྱང་ཆུབ་ཀྱི་རྒྱུར་འགྱུར་མི་འགྱུར་བསྔོ་བའི་དབང་ལས་འབྱུང་བ་ཡིམཱ་ལ། འདུས་བྱས་ཀྱི་དགེ་བ་ཅི་ཙམ་རྒྱ་ཆེ་བ་བསགས་ཀྱང་བསྔོ་བས་ཁ་མ་བསྒྱུར་ན་ཐར་པའི་ལམ་དུ་མི་འགྲོ་བར་84

ཙྭའིམེ ལྗ་པ ་མོཇ་བྱིའིཙཱ རིབྲོབཤད་དོ། །དེ་ལྟ་བུའི་བསྔོ་བ་འདི་ནི་དུས་དང་རྣམ་པ་ཐམས་ཅད་དུ་དགེ་རྩ་ཆེ་ཕྲ་གང་བྱས་ཀྱི་མཇུག་ཏུ་མ་བརྗེད་པར་ཉམས་སུ་ལེན་དགོས་ཤིང་། དེ་ལྟར་མ་བསྔོས་ན་དགེ་འབྲས་ལན་ཅིག་སྨིན་ནས་ཟད་པར་འགྱུར་བ་དང་། གནད་ཀྱིས་མ་ཟིན་པ་སོགས་ལ་རྐྱེན་གྱིས་འཛད་པའི་རྒྱུ་བཞི་ནི་གོང་དུ་བཤད་པ་བཞིན་ནོ། །འདུས་བྱས་ཀྱི་དགེ་བ་མཐའ་དག་མ་བསྔོས་པར་ལུང་མ་བསྟན་དུ་ལུས་པ་དང་། བསྔོས་ཀྱང་འབྲས་བུ་ཕྱིན་ཅི་ལོག་ཏུ་བསྔོས་པ་དང་། བདག་གིས་དགེ་བ་འདི་ལྟ་བུ་བྱས་སོ་ཞེས་ང་རྒྱལ་གྱི་བསམ་པས་གཞན་ལ་བས་པ་དང་། འདོད་པའི་དབང་གིས་འགྱོད་སེམས་དང་སེར་སྣ་སྐྱེས་པ་སོགས་ཀྱིས་འབྲས་བུ་ལན་གཅིག་ཐོབ་ནས་སླར་འཛད་པར་འགྱུར་རོ་གསུངས། དེ་བཞིན་དུ་རང་གི་ཕ་མ་ཉེ་འབྲེལ་ལ་སོགས་པའི་ཆེད་དུ་དགེ་བ་བྱེད་པ་དང་། ཤི་བོ་ལ་སོགས་པའི་དོན་དུ་དགེ་བ་བྱེད་པ་ཡང་མ་བསྔོས་ན་མི་ཐོབ་ལ། བསྔོས་ན་ཇི་ལྟར་བསྔོས་པ་དེ་ལྟར་ཐོབ་སྟེ། སྔོན་ཡངས་པ་ཅན་གྱི་གྲོང་ཁྱེར་ན་ཡོད་པའི་སྐྱེ་བོ་རྣམས་ཀྱིས་བཅོམ་ལྡན་འདས་སང་ཉིན་གྱི་གདུགས་ཚོད་ལ་སྤྱན་དྲངས་ཤིང་། སྤྱན་འདྲེན་པ་དག་སླར་སོང་བའི་རྗེས་སུ་ཡི་དྭགས་ལྔ་བརྒྱ་འོངས་པ་དང་། སང་ཉིན་ཡངས་པ་ཅན་པ་དག་གིས་བཅོམ་ལྡན་འདས་འཁོར་དང་བཅས་པ་ལ་བསོད་སྙོམས་ཕུལ་བའི་དགེ་རྩ་དེ་ངེད་རྣམས་ལ་བསྔོ་བར་ཞུ་ཟེར། བཅོམ་ལྡན་འདས་ཀྱིས་མཁྱེན་བཞིན་དུ་ཁྱེད་རྣམས་སུ་ཡིན། ཡངས་པ་ཅན་གྱི་དགེ་རྩ་དག་ཁྱེད་རྣམས་ལ་ཅིའི་ཕྱིར་བསྔོ། ཞེས་གསུངས་པས། ངེད་རྣམས་ཡངས་པ་ཅན་གྱི་གྲོང་གི་ཕ་མ་རྣམས་ཡིན་ཞིང་། སེར་སྣའི་ལས་ཀྱིས་ཡི་དྭགས་སུ་སྐྱེས་པ་ཡིན་ཟེར། འོ་ན་སང་ཉིན་བསྔོ་བ་བྱེད་པའི་དུས་སུ་ཁྱེད་རྣམས་ཀྱང་ཤོག་ཅིག་དང་བསྔོ་བར་བྱའོ་གསུངས་པས། ངེད་རྣམས་ལུས་ངན་འདི་ལྟ་བུ་བླངས་པས་ངོ་ཚ་ནས་འོང་མི་ཕོད་པར་འདུག་ཟེར། བཅོམ་ལྡན་འདས་ཀྱི་ཞལ་ནས་ཁྱེད་རྣམས་85

ཐོའི མའ་ས་རྫོ ས་པ་ཆེ བསྒོའི་ མ ཐོའིལས་ངན་བསགས་པའི་དུས་སུ་ངོ་ཚ་དགོས་རྒྱུ་ཡིན་པ་ལ། དེ་དུས་ངོ་མ་ཚ་ནས་ད་ལུས་ངན་བླངས་ཚར་སྟེང་ངོ་ཚ་བས་ཅི་ཕན། མི་འོང་ན་བསྔོ་བའི་ཐབས་མེད་གསུངས། འོ་ན་འོང་ལགས་ཟེར་ནས་སོང་ངོ་། ། སང་ཉིན་བསྔོ་བའི་དུས་སུ་ཡི་དྭགས་རྣམས་བསྔོ་བ་ཞུ་བར་འོངས་པས། ཡངས་པ་ཅན་གྱི་སྐྱེ་བོ་རྣམས་སྐྲག་ནས་བྲོས་པ་ན། བཅོམ་ལྡན་འདས་ཀྱི་ཞལ་ནས་ཁྱེད་རྣམས་སྐྲག་མི་དགོས།འདི་དག་ཁྱེད་རང་ཚོའི་ཕ་མ་རྣམས་ཡི་དྭགས་སུ་སྐྱེས་པ་ཡིན་ཞིང་། འདི་དག་གིས་འདི་ལྟར་ཟེར་བ་འདུག་པས། དགེ་རྩ་བསྔོའམ་མི་བསྔོ་གསུངས། འོ་ན་ཅིས་ཀྱང་བསྔོ་ཞུ་ཞུས་པས། སངས་རྒྱས་བཅོམ་ལྡན་འདས་ཀྱིས། སྦྱིན་པ་འདི་ཡིས་དགེ་རྩ་གང་། ། དེ་དག་ཡི་དྭགས་རྗེས་སུ་སོང་། ། ཡི་དྭགས་ལུས་ངན་མེད་པ་དང་། ། མཐོ་རིས་བདེ་བ་ཐོབ་པར་ཤོག ། གསུངས་པས་ཡི་དྭགས་དེ་དག་ཚེ་འཕོས་ཏེ་སུམ་ཅུ་རྩ་གསུམ་གྱི་ཡུལ་དུ་སྐྱེས་པར་གསུངས། དེ་བས་ན་དགེ་བ་རྫོགས་པའི་བྱང་ཆུབ་ཀྱི་རྒྱུར་འགྱུར་བའི་གནད་མ་འཆུགས་པ་ནི་མཇུག་བསྔོ་བའི་རྒྱས་ཡོངས་སུ་ཐེབས་པ་ཁོ་ན་ལ་རག་ལས་པ་ཡིན་པས། དགེ་རྩ་བསྔོ་བ་ལ་རྣམ་པ་ཀུན་ཏུ་འབད་པར་བྱའོ། ། དམ་པ་གསུམ་གྱིས་ཟིན་པའི་དགེ་བ་ནི་ཐར་པ་ཆ་མཐུན་ཞེས་དགེ་རྩ་རྒྱ་ཆེ་ཆུང་གང་རུང་བསྒྲུབ་ནའང་། འབྲས་བུ་རྒྱ་ཆེ་བ་ས་བྱང་འཐོབ་བྱེད་ཀྱི་རྒྱུ་དང་རྒྱུན་རིང་པོ་དེ་མ་ཐོབ་ཀྱི་ཚེ་རབས་རྣམས་སུ་ལྷ་མིའི་བདེ་འབྲས་ལན་གྲངས་དུ་མར་སྨིན་པའོ། ། གཞན་ཡང་དམ་པ་གསུམ་གྱིས་མ་ཟིན་པའི་དགེ་བ་ནི་ཞག་བཅས་བསོད་ནམས་ཆ་མཐུན་ཞེས་དགེ་རྩ་རྒྱ་ཆེན་པོ་ཞིག་བསྒྲུབས་ཀྱང་འབྲས་བུ་ལྷ་མིའི་བདེ་འབྲས་ཕུན་སུམ་ཚོགས་པ་ཙམ་ཐོབ་ནས། དེ་ཉིད་ཀྱང་མྱོང་སྟོབས་ཀྱིས་ཟད་པར་འགྱུར་བ་ཡིན་ཏེ། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། ། འབྲས་བུ་བསྐྱེད་ནས་ཟད་པར་འགྱུར་བ་ཉིད། ། བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །86

ཛའིམེ ་ལྔ་པ ་མོང་ཕྱིའི་སྨོ ལྷུནའབྲས་བུ་འབྱིན་པས་མི་ཟད་འཕེལ་བར་འགྱུར། ། ཞེས་གལ་ཆེ་བའི་ཚུལ་དུ་གསུངས་པའི་ཕྱིར། ཚེགས་ཆུང་ལ་དོན་ཆེན་པོ་དང་ལྡན་པའི་མན་ངག་གི་ཟབ་གནད་འདི་གསུམ་དོན་སྤྱི་ཙམ་དུ་མ་བཞག་པར་རང་གི་ཡིད་དང་འདྲེས་ངེས་ཤིག་ཅིས་ཀྱང་བྱས་ནས་ཉམས་ལེན་གྱི་སྙིང་པོ་རུ་བྱེད་དགོས་པ་ཡིན་ནོ། །འདིར་དམ་པ་གསུམ་གྱི་ཚུལ་ཅུང་ཙམ་ཞིག་བརྗོད་ཟིན་ཞིང་། ད་ནི་གོང་དུ་སྨྲས་པའི་འཕྲོ་དང་མཐུད་ནས་འདི་ལྟར། སེམས་ཀྱི་གནད་མཁའ་མཉམ་སེམས་ཅན་ཐམས་ཅད་ཀྱི་དོན་དུ་མན་ངག་རྫོགས་པ་ཆེན་པོའི་གདམས་པ་ཟབ་མོ་འདི་ཉིད་ཉམས་སུ་བླང་བར་བྱའོ་སྙམ་དུ་སེམས་བསྐྱེད་དུང་པ་ཞིག་སྔོན་དུ་བཏང་རྗེས། རང་གི་སྤྱི་བོར་རྟོག་པའི་མཐའ་བརྒྱད་རྣམ་པར་དག་པའི་རང་བཞིན་ཅན་གྱི་སྣ་ཚོགས་པད་མ་འདབ་མ་བརྒྱད་གེ་སར་ཟེ་ཕོན་དང་བཅས་པའི་སྟེང་དུ་ཐབས་དང་ཤེས་རབ་མཚོན་བྱེད་ཀྱི་ཉི་ཟླའི་དཀྱིལ་འཁོར་རྣམས་རེག་ལ་མ་འབྱར་བའི་ཚུལ་དུ་གསལ་བཏབ། དེ་རྣམས་ལ་གསལ་སྣང་ཐོན་བྱུང་བ་ན།དེའི་སྟེང་དུ་རང་གི་དྲིན་ཅན་རྩ་བའི་བླ་མ་ཉིད་རྒྱུན་གྱི་སྐུའི་རྣམ་པ་ཅན་ཕྱག་གཉིས་ཆོས་འཆད་པའམ་མཉམ་བཞག་གི་ཕྱག་རྒྱ་གང་བདེ་བར་བཞུགས་ཤིང་།གཟི་བྱིན་མཆོག་ཏུ་འབར་བའི་མཚན་དཔེའི་ལང་ཚོ་རབ་ཏུ་རྒྱས་པའི་སྐུ་ཅན་དུ་ལམ་གྱིས་གསལ་གདབ་པར་བྱ། དེའང་ལས་དང་པོ་བས་ཐོག་མར་ཙབ་ཙུབ་ཅི་དྲག་མང་པོ་མི་བསམ་པར་ལམ་གྱིས་གསལ་བཏབ་སྟེ་རྩེ་གཅིག་ཏུ་བསྒོམ་པར་བྱ།དེ་ལ་གསལ་སྣང་ཐོན་བྱུང་བ་ན། མོས་གུས་གདུང་ཤུགས་དྲག་པོའི་ངག་ཏུ།དཔལ་ལྡན་རྩ་བའི་བླ་མ་སོགས་དང་། དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་རིན་པོ་ཆེ་མཁྱེན། བདག་གི་རྒྱུད་སྨིན་ཅིང་གྲོལ་བར་བྱིན་གྱིས་བརླབ་ཏུ་གསོལ། ཟབ་ལམ་གྱི་རྟོགས་པ་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། ཚེ་འདི་ཉིད་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་87

ཐོ〉 །སྐོཐེ་ས་རྔོ ས་ལ་3) བསྡོའི་ མ ཐོ〉མྱུར་དུ་ཐོབ་པར་བྱིན་གྱིས་བརླབ་ཏུ་གསོལ། ཞེས་གསོལ་འདེབས་ཀྱི་རིམ་པ་དེ་ཉིད་བརྒྱ་སྟོང་ཁྲི་འབུམ་ལ་སོགས་པ་ནས་ཉུང་མཐར་ཡང་གསུམ་གྱིས་བརྟེན་པ་སོགས་མདོར་ན་མོས་གུས་ཀྱི་རྟོགས་པ་གོང་ནས་གོང་དུ་འཕེལ་བར་མ་གྱུར་པ་དེ་སྲིད་དུ་འདོད་པའི་ཞེ་ཐག་པ་ནས་གསོལ་བ་ཕུར་ཚུགས་སུ་བཏབ་རྗེས། བླ་མ་ཉིད་ཐུགས་དགྱེས་པ་ཆེན་པོས་སྐུ་འོད་ལྔའི་གོང་བུར་ལྟིམ་གྱིས་ཞུ་སྟེ་རང་གི་སྤྱི་བོ་ནས་སྙིང་དབུས་སུ་སིབ་ཀྱིས་ཐིམ་སྟེ་རང་གི་སྒོ་གསུམ་དང་བླ་མའི་རྡོ་རྗེ་གསུམགཉིས་སུ་འཛིན་པའི་རྟོག་པ་དང་བྲལ་ནས་སྤྲོས་བྲལ་བདེ་བ་ཆེན་པོའི་ངང་ལ་མཉམ་བཞག་ཅི་ནས་སུ་བྱས་རྗེས། མཐར་དགེ་བ་འདི་ཡིས་མྱུར་དུ་བདག ། སངས་རྒྱས་གོ་འཕང་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག ། སོགས་ཀྱིས་དགེ་བ་བསྔོ་བ་དང་བཅས་བྱའོ། །གཞན་ཡང་གོང་སྨོས་ཀྱི་རླུང་དགུ་ཕྲུགས་སུ་འབུད་པ་ཚར་བའི་མཚམས་དེར། ནམ་མཁའི་མཐའ་དང་མཉམ་པའི་མར་གྱུར་སེམས་ཅན་ཐམས་ཅད་སངས་རྒྱས་ཀྱི་གོ་འཕང་ཐོབ་པར་བྱ་སྙམ་པའི་མུར། ཐོག་མར་མན་ངག་བྱིན་བརླབ་ནི། ཨོཾ་ཨཱཿཧཱུཾ། ཞེས་རྡོ་རྗེ་གསུམ་གྱི་ས་བོན་གྱིས་ཐོག་དྲངས་ཏེ། རང་གི་ལྕེའི་དབང་པོའི་དབུས་སུ་རྂ་ཡིག་དམར་པོ་ཞིག་ཡོད་པར་གསལ་བཏབ། རྂ་ཡིག་སངས་རྒྱས་ཐམས་ཅད་ཀྱི་ཡེ་ཤེས་ཆེན་པོའི་རང་བཞིན་ཅན་དེ་ལས་བྱུང་བའི་མེས་ལྕེའི་དབང་པོ་བསྲེགས་ཤིང་། སོ་སོར་རྟོག་པའི་ཡེ་ཤེས་ཀྱི་རང་མདངས་མཚོན་བྱེད་ཀྱི་འོད་དམར་གྱི་རྣམ་པའི་རྡོ་རྗེ་རྩེ་གསུམ་པ་སྣང་བ་དང་།རང་བཞིན་མེད་པ་ཉལ་ཐབས་སུ་གནས་པའི་ལྟེ་བ་ཁོང་སྟོང་གི་སྦུབས་སུ།ཤེས་རབ་སྟོང་པ་ཉིད་མཚོན་པའི་དབྱངས་ཡིག་ཨ་ལི་དམར་པོ་གཡོན་སྐོར་དང་།ཐབས་བདེ་བ་ཆེན་པོ་མཚོན་པའི་གསལ་བྱེད་ཀྱི་ཡི་གེ་ཀ་ལི་དཀར་པོ་གཡས་88

ཛའིལེ ༥༥་ལ ་མོཇ་ཕྱིའིགློ རིབྲོསྐོར་དུ་འཁྱིལ། དེ་དག་གི་མཐའ་སྐོར་དུ་ཐབས་ཤེས་གཉིས་མེད་ཀྱི་ཡི་གེ་རྟེན་འབྲེལ་སྙིང་པོ་མཐིང་གི་མདོག་ཅན་གཡོན་སྐོར་དུ་ཡོད་པ་རྣམས་མུ་ཏིག་གི་ཕྲེང་བ་འོད་འཚེར་བ་ལྟ་བུའི་དྭངས་ཤིང་གསལ་བའི་ཡིག་འབྲུ་རྣམས་ལས་འོད་ཟེར་དཀར་དམར་མཐིང་གསུམ་འཕྲོས། འོད་ཟེར་གྱི་སྣེ་རྣམས་ལས་མཆོད་པའི་ལྷ་མོ་མཆོད་རྫས་འཛིན་པ་དཔག་ཏུ་མེད་པ་འཕྲོས་པས་ཕྱོགས་བཅུའི་རྒྱལ་བ་སྲས་དང་བཅས་པ་ལ་མཆོད་པས། ཐུགས་དགྱེས་ཤིང་མཉེས་པར་བྱས། སླར་རང་ལ་འདུས་པས་རྫུན་སོགས་ངག་གི་སྒྲིབ་པ་ཐམས་ཅད་དག་ནས་གསུང་རྡོ་རྗེའི་ངོ་བོ་བརྗོད་དུ་མེད་པ་དང་རྣམ་པ་ཚངས་དབྱངས་ཡན་ལག་དྲུག་ཅུའི་བྱིན་རླབས་དང་། མཆོག་དང་ཐུན་མོང་གི་དངོས་གྲུབ་ཐམས་ཅད་ཐོབ་པར་བསམ་ལ།དབྱངས་གསལ་དང་རྟེན་སྙིང་རྣམས་ལན་བདུན་རེ་བརྗོད། དེ་ནས་དཔལ་ལྡན་བླ་མའི་ཐུགས་རྒྱུད་བསྐུལ་ཕྱིར་བླ་མ་བཞེངས་སྐུལ་གྱི་གསོལ་བ་འདེབས་པ་ནི། བླ་མ་མཁྱེན། ཞེས་ལན་གསུམ་གདུང་བ་དྲག་པོས་བརྗོད་པ་དང་པོའི་སྐབས་སུ། བླ་མ་ཆོས་སྐུའི་བདག་ཉིད་དང་། བླ་མ་མཁྱེན་གཉིས་པའི་སྐབས་སུ། བླ་མ་ལོངས་སྐུའི་བདག་ཉིད་དང་། བླ་མ་མཁྱེན་གསུམ་པའི་སྐབས་སུ།བླ་མ་སྤྲུལ་སྐུ་སྟེ་སྐུ་གསུམ་ཀུན་འདུས་ཀྱི་བདག་ཉིད་དཔལ་མགོན་བླ་མ་དམ་པ་ཁྱེད་མཁྱེན་ནོ་སྙམ་དུ་གདུང་ཤུགས་དྲག་པོས་ཚིག་རྗེས་དོན་དྲངས་ཀྱིས་གསོལ་བ་འདེབས་པར་བྱ། དེ་ལྟར་གསོལ་བ་བཏབ་པ་དང་ཆབས་ཅིག་རང་གི་སྙིང་དབུས་སུ་དད་འདོད་ཡིད་ཆེས་ཀྱི་དད་པའི་རྣམ་འགྱུར་གེ་སར་བཞད་པ་སྟེ་ཆེར་ཁ་ཕྱེ་ཞིང་རྒྱས་པའི་ཀློང་ནས། འདི་ཕྱི་བར་དོ་གསུམ་གྱི་སྡུག་བསྔལ་རྒྱུ་འབྲས་དང་བཅས་པ་སེལ་བའི་སྐྱབས་གནས་ཀུན་གཅིག་ཏུ་བསྡུས་པའི་བདག་ཉིད་རྣམ་གྲོལ་ཐར་པའི་ལམ་སྟོན་དྲིན་ཅན་བླ་མ་དམ་པ་ཡར་ལ་བཞེངས་ནས་རྩ་དབུ་མའི་ལམ་བརྒྱུད་དེ་བདག་གི་སྤྱི་གཙུག་ཏུ་བྱོན། དགོས་པ་ཅིའི་ཕྱིར་ན་89

འཇི མཅས་རྔོ ས་པ་ཆེ ཡོའི་ མགཞགཛའིལས་མི་དགེ་བ་དང་དེ་ཀུན་ནས་སློང་བྱེད་ཉོན་མོངས་པ་དྲག་པོས་མནར་ཞིང་གཟིར་བ་ཡི་མཐུ་ལས་དམ་པའི་ཆོས་བྱེད་པའི་གོ་སྐབས་དང་མི་ལྡན་པའི་སྐལ་བ་ངན་པ་བདག་ཉིད་ལ་ལས་ཉོན་སྡུག་བསྔལ་རྣམས་ལས་སྐྱོབ་པའི་ཕྱིར་དུ་བདག་གི་སྤྱི་བོ་བདེ་ཆེན་གྱི་འཁོར་ལོའི་སྟེང་དུ་སྣ་ཚོགས་པདྨ་འདབ་མ་འབུམ་བརྡལ་ཟེའུ་འབྲུ་ཉི་ཟླ་དང་བཅས་པའི་གདན་ལ་འཛུམ་མདངས་དང་བཅས་ཏེ་རྒྱན་དམ་པ་ཉིད་དུ་བཞུགས་སུ་གསོལ་སྙམ་མོ། ། རྟེན་དེ་ལ་བརྟེན་ནས། བླང་དོར་གྱི་གནས་རྣམས་མི་བརྗེད་པའི་དྲན་པ་དང་། སྒོ་གསུམ་གྱི་བྱ་བ་ལ་སྐྱོན་ཡོན་བརྟག་པའི་ཤེས་བཞིན་གྱིས་བྱ་རས་ཟིན་པར་བྱ་བ་དང་། བཟོད་པ་ལྷུར་ལེན་པའི་བག་ཡོད་དང་བཅས་པ་ཀུན་ཀྱང་བླ་མའི་བྱིན་མཐུས་རང་རྒྱུད་ལ་བཞེངས་ཏེ་ཡོངས་སུ་གསལ་ཞིང་ཡོད་པར་མཛད་དུ་གསོལ་ཞེས་བསམ། ཞེས་རྫོགས་པ་ཆེན་པོ་ཀློང་ཆེན་སྙིང་ཏིག་གི་སྔོན་འགྲོའི་འབྲུ་འགྲེལ་རྣམ་མཁྱེན་ཐར་གླིང་བགྲོད་པའི་ཐེམ་སྐས་ལས་གསུངས་པ་ཇི་བཞིན་ལྡང་བའི་རྣལ་འབྱོར་ཉམས་སུ་ལེན་དགོས་སོ། ། གཞན་ཡང་〈རྫོགས་ཆེན་ཀློང་ཆེན་སྙིང་ཐིག་གི་སྔོན་འགྲོའི་ངག་འདོན་ཁྲིགས་སུ་བསྡེབས་པ་ཀུན་མཁྱེན་ལམ་བཟང་གི་འབྲུ་འགྲེལ་འདོད་འབྱུང་ནོར་བུའི་ཕྲེང་བ་〉ལས། དང་པོ་ཐོ་རངས་ལྡང་བའི་རྣལ་འབྱོར་ལ་བབ་པའི་ཚེ་དཔལ་ལྡན་བླ་མའི་ཐུགས་རྒྱུད་བསྐུལ་ཕྱིར་གསོལ་བ་གདབ་པར་གསུངས་པས། ཉལ་བའི་རྣལ་འབྱོར་གཉིད་འོད་གསལ་དུ་སྦ་བ་སོགས་བརྩོན་པར་བྱ་བ་དང་ལྡང་བའི་རྣལ་འབྱོར་ལ་བབ་ཚེ། བླ་མ་མཁྱེན་གསུམ་གྱི། དང་པོས་བླ་མ་སངས་རྒྱས་ཆོས་སྐུ་ལ། གཉིས་པས་བླ་མ་ལོངས་སྤྱོད་རྫོགས་པའི་སྐུ་ལ། གསུམ་པས་བླ་མ་ཐུགས་རྗེ་སྤྲུལ་པའི་སྐུ་ལ་བོས་པས་ཐུགས་རྗེ་སློང་བར་བྱ་བའང་ཡིན་པའི་གསུང་རྒྱུན་སྣང་། ཚིག་འགྲོས་ལྟར་ན་བླ་མ་མཁྱེན་དང་པོས་རངགི་སྙིང་དབུས་ཀྱི་པད་མོ་དད་པའི་གེ་སར་ཁ་ཕྱེ་ནས་བཞད་པར་བསམ།90

ཛའིལེ ་ལྗ་ལ ་མོཇ་བྱིའི་སྨོ རིབྲོབླ་མ་མཁྱེན་གཉིས་པས་བསྐུལ་ནས། སྐྱབས་གཅིག་མཆོག་ཡིད་བཞིན་གྱི་ནོར་བུ་བཀའ་དྲིན་ཅན་གྱི་རྩ་བའི་བླ་མ་དེ་ཉིད་ཡར་ལ་བཞེངས་པར་བསམ། བླ་མ་མཁྱེན་གསུམ་པས་སྔོན་བསགས་ཀྱི་ལས་ངན་པ་དང་རྒྱུད་ཉོན་མོངས་པ་དུག་ལྔ་དུག་གསུམ་གྱི་དུཿཁ་དྲག་པོས་གཟིར་བ་ཡི་འཁོར་བར་གཏན་དུ་འཁྱམས་པའི་སྐལ་བ་ངན་པ་ཅན་བདག་ལ་ཐུགས་རྗེའི་སྤྱན་གྱིས་གཟིགས་ནས་འཁོར་བ་དང་ངན་སོང་གི་སྡུག་བསྔལ་ལས་སྐྱོབ་པའི་ཕྱིར་དུ་སྤྱི་བོ་བདེ་ཆེན་གྱི་འཁོར་ལོའི་རྒྱན་དུ་འཇའ་ཟེར་འོད་ཕུང་གི་ཀློང་ན་བཞུགས་པར་བསམ། ཉམས་ལེན་དང་དགེ་སྦྱོར་གང་བྱས་ཚང་མ་གནད་དུ་འགྲོ་བའི་ཐབས་ཀྱི་མཆོག་དྲན་ཤེས་བསྟེན་ནས་བག་ཡོད་པར་བྱེད་དགོས་པ་ནི་མེད་དུ་མི་རུང་བའི་གནད་གལ་པོ་ཆེ་ཡིན་པས་ན་བླང་དོར་གྱི་གནས་མི་བརྗེད་པའི་དྲན་པ་དང་སྒོ་གསུམ་གྱི་བྱ་བ་ལ་སྐྱོན་ཡོན་རྟོག་པའི་ཤེས་བཞིན་དང་། ལུས་ངག་ཡིད་གསུམ་ཆོས་བཞིན་དུ་ལྷུར་བྱེད་པའི་བག་ཡོད་བརྟན་པོ་དང་། ཀུན་ཀྱང་ཞེས་པའི་མིང་ཚིག་ནི་སེམས་བྱུང་གི་དགེ་བ་བཅུ་གཅིག་ལྟ་བུ་རང་གིས་རང་ལ་ལྕག་འདེབས་ཀྱི་ཚུལ་དུ་བསྐུལ་ཏེ་བཞེངས་སུ་གསོལ། ཞེས་སློང་བར་བྱས་པ་སྟེ། སྤྱོད་འཇུག་ལས། གང་ཚེ་དྲན་པ་ཡིད་སྒོ་ནས། ། བསྲུང་བའི་དོན་དུ་གནས་གྱུར་པ། ། དེ་ཚེ་ཤེས་བཞིན་འོང་འགྱུར་ཞིང་། ། སོང་བ་དག་ཀྱང་ཕྱིར་འོང་འགྱུར། ། ཞེས་སོ། ། ཞེས་གསུངས་པ་ལྟར་ཐོ་རངས་ལྡང་བའི་རྣལ་འབྱོར་ལ་བརྩོན་པ་ལྷུར་ལེན་དགོས་པ་ཡིན་ནོ། །ས་བཅད་གཉིས་པ། བློ་སྤྱོང་བའི་རིམ་པ།བློ་སྦྱོང་བའི་རིམ་པ་ནི། རྩ་བ་རྡོ་རྗེའི་ཚིག་རྐང་ལས། ཉན་ཐོས་ཀྱི་ཐེག་པ་དང་སྒོ་བསྟུན་ཏེཿ དལ་འབྱོར་མི་ལུས་རིན་པོ་ཆེ་རྙེད་དཀའ་བར་བསམཿ91

ཛ〉 མ་ཆོས་རྫོགས་ལ་ཆེ འཛའི་ མ འཇིདེ་མི་རྟག་པའི་ཚུལཿ དཀར་ནག་ལས་ཀྱི་འབྲས་བུ་སྨིན་ལུགསཿ འཁོར་བའི་སྡུག་བསྔལ་དང་ཿ ཞི་བ་མྱ་ངན་ལས་འདས་པའི་ཕན་ཡོན་ལ་བལྟ་བ་དང་སྐྱབས་སུ་འགྲོ་བའོ། ། བྱང་ཆུབ་སེམས་དཔའི་ཐེག་པ་དང་སྒོ་བསྟུན་ཏེ་སེམས་ཅན་ཐམས་ཅད་མཁའ་མཉམ་གྱི་དོན་དུ་བྱང་ཆུབ་མཆོག་ཏུ་སེམས་བསྐྱེད་པ་དང་ཿ གསང་སྔགས་ནང་བ་དང་སྒོ་བསྟུན་ཏེ་སྒྲིབ་སྦྱོང་རྡོ་རྗེ་སེམས་དཔའི་སྒོམ་བཟླསཿ ཚོགས་བསགས་མཎྜལཿ བླ་མའི་རྣལ་འབྱོར། མོས་གུས་བྱིན་རླབས་ཀྱི་རྟོགས་པ་མངོན་སུམ་དུ་བྱ་ཕྱིར་གསོལ་བ་བཏབ་པ་ཏིང་ངེ་འཛིན་གྱི་དབང་བླངས་པའོཿ ཞེས་འདིར་ཐུན་མོང་གི་ཐེག་པའི་ལམ་སྟེགས་བསྟན་པའི་ཁྲིད་ནི། ཇི་སྐད་དུ། དལ་འབྱོར་རྙེད་དཀའ་འཇིག་པར་སླ། །འཁོར་བའི་ཉེས་དམིགས་རྒྱུ་འབྲས་དང་། ། སྐྱབས་འགྲོ་སེམས་བསྐྱེད་སྡིག་པ་སྦྱོང་། །ཚོགས་བསགས་གསོལ་གདབ་དབང་བླང་བ། ། བཅུ་ཡིས་ཐུན་མོང་ལམ་སྟེགས་བསྟན། །ཞེས་གསུངས་པའི་ཕྱིར། དེས་ནི་དང་པོ་དལ་འབྱོར་རྙེད་པར་དཀའ་བ་བསམ་པ། གཉིས་པ་འཆི་བ་མི་རྟག་པ་བསམ་པ། གསུམ་པ་འཁོར་བའི་ཉེས་དམིགས་བསམ་པ། བཞི་པ་ལས་རྒྱུ་འབྲས་བསམ་པ། ལྔ་པ་ཐེག་པ་སྤྱིའི་རྨང་རྡོ་སྐྱབས་སུ་འགྲོ་བ། དྲུག་པ་ཐེག་ཆེན་རྩ་བ་སེམས་བསྐྱེད་པ།བདུན་པ་སྡིག་སྒྲིབ་སྦྱོང་བར་བྱེད་པའི་གཉེན་པོར་རྡོ་རྗེ་སེམས་དཔའི་སྒོམ་བཟླས། བརྒྱད་པ་ཚོགས་གཉིས་རྫོགས་ཐབས་མཎྜལ། དགུ་པ་བྱིན་རླབས་མྱུར་འཇུག་བླ་མའི་རྣལ་འབྱོར། བཅུ་པ་ཞར་བྱུང་དབང་བླང་བའི་རིམ་པ་སྟེ་བཅུའོ། ། ་དང་པོ། དལ་འབྱོར་རྙེད་དཀའ་བ་བསམ་པ།དལ་འབྱོར་རྙེད་དཀའ་བ་བསམ་པ་ནི། སྤྱིར་བྲལ་ངོས་ནས་དལ་བ་དང་།92 ་

འཇིབེ ལྗརི ཡོང་ཕྱིའི་རྗོ ཛོགྲོལྡན་ངོས་ནས་འབྱོར་པའམ། ཡང་ན་འགལ་རྐྱེན་མེད་པས་དལ་བ་དང་།མཐུན་རྐྱེན་ཚང་བས་འབྱོར་བ་ཟེར་བ་ཡིན་ལ། དེ་ཡང་ལྡོག་ཕྱོགས་མི་ཁོམ་པའི་གནས་བརྒྱད་ལ་བལྟོས་ཏེ་བཞག་པ་ཡིན། དེ་ཡང་ཐུན་མོང་སྤྱི་ལྟར་བསམ་པ་དང་། ཐུན་མིན་བྱེ་བྲག་ཏུ་བསམ་པ་གཉིས་ལས། དང་པོ་ཐུན་མོང་སྤྱི་ལྟར་བསམ་པ་ལའང་ངོ་བོ་དལ་བ་བསམ་པ། ཁྱད་པར་གྱི་ཆོས་འབྱོར་པ་བསམ་པ།རྙེད་དཀའི་དཔེ་ལ་བསམ་པ། གྲངས་ཀྱི་ཁྱད་པར་བསམ་པ་བཅས་དོན་དུ་གཉེར་བར་བྱའོ། །ངོ་བོ་དལ་བ་བསམ་པ་ནི། འོ་བདག་གིས་ད་རེས་དལ་འབྱོར་གྱི་ཆོས་བཅོ་བརྒྱད་ཚང་བའི་མི་ལུས་རིན་པོ་ཆེ་འདི་ལྟ་བུ་ཡང་ཡང་རྙེད་པར་དཀའ་ཞིང་། རྙེད་ན་དོན་ཆེན་པོ་དང་ལྡན་པ་འདི་ཉིད་ད་རེས་ཙམ་དུ་ཐོབ་པའི་དུས་འདིར་ཆུད་ཟོས་དང་སྟོང་ལོག་ཏུ་མ་སོང་བར་དལ་འབྱོར་ལ་སྙིང་པོ་ལོན་ངེས་པའི་དམ་པའི་ཆོས་གཤའ་མ་ཞིག་ནི་ངེས་པར་བྱ་དགོས་པར་འདུག་གོ ། གལ་སྲིད་དམ་པའི་ཆོས་གཤའ་མ་ཞིག་ཀྱང་བྱེད་མི་ཐུབ་པར་རྙེད་བཀུར་སྙན་གྲགས་སོགས་དོན་དུ་གཉེར་བར་མགོ་འཁོར་ན། ཕྱི་མར་ཁོ་བོ་མི་ཁོམ་པའི་གནས་བརྒྱད་དུ་སྐྱེ་བར་ངེས་ཤིང་། དེར་སྐྱེས་ན་ཆོས་གཤའ་མ་ཞིག་བྱེད་པའི་མཐུ་ཡང་མེད་པ་སྟེ། བརྒྱད་སྟོང་འགྲེལ་ཆེན་ལས། དམྱལ་བ་ཡི་དྭགས་དུད་འགྲོ་དང་། །ཚེ་རིང་ལྷ་དང་ཀླ་ཀློ་དང་། ། སངས་རྒྱས་ཀྱིས་སྟོངས་ལོག་ལྟ་དང་། །ལྐུགས་པ་འདི་དག་མི་ཁོམ་བརྒྱད། །ཅེས་གསུངས་པའི་ཕྱིར། དམྱལ་བར་སྐྱེས་ན་ཚ་གྲང་གི་སྡུག་བསྔལ་ཁོ་ནར་སྤྱོད་པར་བྲེལ་བ་དང་། ཡི་དྭགས་སུ་སྐྱེས་ན་བཀྲེས་སྐོམ་གྱི་སྡུག་བསྔལ་ཁོ་ནར་སྤྱོད་པར་བྲེལ་བ་དང་། དུད་འགྲོའི་རིགས་སུ་སྐྱེས་ན་བཀོལ་སྤྱོད་ཀྱི་སྡུག་བསྔལ་ཁོ་ནར་སྤྱོད་པར་བྲེལ་བ་སྟེ་དེ་གསུམ་དུ་སྐྱེས་ན་ནི་དུས་རྟག་ཏུ་སྡུག་བསྔལ་གྱི་སྣང་བ་ཁོ་ནས་བྲེལ་ཏེ་ཆོས་བྱེད་དུ་མི་ཁོམ།93

ཛའི མ་ཆོས་རྫོ ས་བ་ཆེ ཡོའི་ མག གཛ〉ལྷ་ཚེ་རིང་པོར་སྐྱེས་ན་དཔལ་དང་ལོངས་སྤྱོད་ཕུན་སུམ་ཚོགས་པས་འཁོར་བ་ལ་ངེས་པར་འབྱུང་བའི་བློ་ཤུགས་མེད་པས་ཆོས་ལ་ཐོས་བསམ་བྱེད་པའི་རྟེན་འགགས་པ་སྟེ་ཕྱིའི་མི་ཁོམ་པའི་གནས་བཞི་དང་། གལ་ཏེ་མིར་སྐྱེས་ན་ཡང་བསྟན་པ་ལ་འཇུག་པའི་བློ་ནམ་ཡང་མི་འབྱུང་བའི་ཀླ་ཀློ་དང་། ལས་འབྲས་ལ་ཡིད་མི་ཆེས་པས་སྒྲོ་སྐུར་གྱི་མཐར་ལྷུང་བའི་ལོག་ལྟ་ཅན་དང་། ཕར་བཤད་ཚིག་གི་དོན་མི་གོ་ཞིང་ཚུར་བཤད་ཚིག་གི་བརྡ་སྤྲོད་མི་ཐུབ་པའི་སྐུགས་པ་དང་།སངས་རྒྱས་ཀྱིས་སྟོངས་པའི་ས་ཞེས་དཀོན་མཆོག་གསུམ་གྱི་སྒྲ་ཙམ་ཡང་མི་གྲགས་པའི་མུན་པའི་བསྐལ་པ་དང་བཞིར་སྐྱེས་པ་ན་ནང་གི་མི་ཁོམ་པ་བཞི་སྟེ།བདག་མི་ཁོམ་པའི་གནས་བརྒྱད་གང་དུའང་མ་སྐྱེས་ཤིང་དལ་བ་ཐོབ་པ་འདི་ནི་སྐྱེ་བ་སྔ་མ་བཀའ་དྲིན་ཅན་གྱིས་དགེ་རྩ་བསྒྲུབས་ཤིང་ཆོས་ལ་ཐོས་བསམ་བསྙེན་བཀུར་མཛད་པའི་མཐུ་ཡིན་སྙམ་ནས་སྤྲོ་བ་དང་བཅས་ཏེ་ཆོས་ལ་ཐོས་བསམ་སྒོམ་གསུམ་བྱེད་པའི་ལས་ལ་བརྩོན་དགོས་ཞེས་དམ་བཅའ་བཀོད་ནས་བརྩོན་པ་བསྐྱེད་པར་བྱའོ། །ཁྱད་གཞི་དལ་བ་དེའི་ཁྱད་པར་གྱི་ཆོས་འབྱོར་བ་བསམ་པ་ལ རང་འབྱོར་ལྔ་དང་། གཞན་འབྱོར་ལྔ་སྟེ་བཅུ་ཡོད་ཅིང་། དེ་ལས་རང་འབྱོར་ལྔ་ལ་ཡོངས་གྲགས་སུ་མིར་གྱུར་པའི་འབྱོར་བ་ཞེས་ཟེར་བ་དང་། སྤྱིར་ལྷོ་འཛམ་བུའི་གླིང་གི་མི་རྣམས་ནི་མངལ་སྐྱེས་ས་ཆུ་མེ་རླུང་རྩ་ཐིག་གི་ཁམས་དྲུག་ལྡན་གསང་སྔགས་ཀྱི་སྣོད་དུ་རུང་བར་འཆད་ནའང་། དེ་ཡིན་པ་ཙམ་གྱིས་མི་ཆོག་པས་ན། མི་ལུས་ལ་མཚོན་ན་མི་ལུས་ཙམ་པོ་བ་དང་། མི་ལུས་ཁྱད་པར་ཅན།མི་ལུས་རིན་པོ་ཆེ་སྟེ་གསུམ་གྱི་རྣམ་གཞག་གསུངས་པ་ལྟར། སྡིག་སྤྱོད་མཁན་དང་། ཇག་རྐུན་ཁྲམ་གསུམ་བྱེད་པ། ཚེ་འདིའི་ཁ་རྒྱབ་ལྟོ་གོས་ཁོ་ནའི་ཆེད་དུ་མི་ཚེ་སྟོང་ཟད་དུ་སོང་བ་རྣམས་ནི་མི་ལུས་ཙམ་པོ་བ་དང་། ལུགས་གཉིས་ཀྱི་94

ཆོའཇིལེ ལྗ་ལ ་མོང་བྱིའི་གློ ལྡབླང་དོར་ལ་མ་རྨོངས་ཀྱང་རེས་འགའ་ཆོས་དང་། ཕལ་ཆེར་ཆོས་མིན་དུ་སྤྱོད་པ་རྣམས་ནི་མི་ལུས་ཁྱད་པར་ཅན་དང་། མཚན་ལྡན་གྱི་བླ་མ་བསམ་ཞིང་།སྦྱོར་བས་ཚུལ་བཞིན་དུ་བསྟེན་ནས། དམ་པའི་ཆོས་ལ་ཐོས་བསམ་སྒོམ་གསུམ་ཚད་ལྡན་བྱེད་པའི་ལས་ལ་བྲེལ་བ་དང་། དབེེན་པར་སྒྲུབ་པ་སྙིང་པོར་བྱས་པ་དང་། སྒྲུབ་འབྲས་ཀྱི་བསྟན་འགྲོ་ལ་ཕན་ཞིང་ཚེ་གཅིག་ལུས་གཅིག་ལ་སངས་རྒྱས་ཀྱི་གོ་འཕང་ཐོབ་པར་བྱས་པ་རྣམས་ནི་མི་ལུས་རིན་པོ་ཆེ་ཟེར་ཙ་ན། མི་རུ་སྐྱེས་ན་མི་ལུས་རིན་པོ་ཆེ་ཞེས་འབོད་དུ་རུང་བ་ཞིག་ཏུ་འགྱུར་བར་འབད་དགོས་པ་ཡིན་ནོ། །དེ་ཡང་དབང་པོའི་ཡོན་ཏན་གྱི་འབྱོར་བ་ནི། ཇི་སྐད་དུ། མི་ཉིད་དབུས་སྐྱེས་དབང་པོ་ཚང་། ། ལས་མཐའ་མ་ལོག་གནས་ལ་དད། ། ཅེས་གསུངས་པ་བཞིན། དབང་པོ་སྒོ་ལྔ་ཚང་བ་དང་། དད་བརྩོན་ཤེས་རབ་སོགས་ཁྱད་པར་ཅན་གྱི་རྣམ་རིག་བཀྲ་བ། ས་ཚིགས་དང་ཆོས་ཚིགས་ཀྱི་ཡུལ་དབུས་གཉིས་ཡོད་པ་ལས་ཆོས་ཚིགས་ཀྱི་ཡུལ་དབུས་སུ་སྐྱེས་པ། དགེ་ཚོགས་སྒྲུབ་པ་ལ་བར་དུ་གཅོད་པའི་རྐྱེན་བདུད་ཀྱིས་བློ་བསྒྱུར་ནས་ཆོས་ལས་ཉམས་པ་མ་བྱུང་བ་སྟེ་ལས་མཐའ་མ་ལོག་པ། དད་པའི་གནས་བསྟན་པ་ལ་དད་པའི་འབྱོར་བ་སྟེ་རང་ཉིད་ལ་ལྟོས་པའི་འབྱོར་བ་ལྔ་ཚང་བའོ །དེ་ཡང་མི་ལུས་མ་ཐོབ་ན་ཆོས་དང་མི་མཇལ་བ་ལས། ད་རེས་མིར་གྱུར་ཞིང་མིའི་ལུས་རྟེན་གྱི་འབྱོར་བ་དང་། དབང་པོ་མ་ཚང་ན་ཆོས་ཀྱི་གེགས་སུ་གྱུར་པ་ལས། ད་རེས་དེ་འདྲའི་སྐྱོན་དང་བྲལ་བས་དབང་པོ་སྒོ་ལྔ་ཚང་བའི་ཡོན་ཏན་གྱི་འབྱོར་བ་དང་། ཆོས་མེད་ང།འི་ཡུལ་མཐའ་འཁོབ་ཏུ་སྐྱེས་ན་ཆོས་དང་མི་མཇལ་བ་ལས། ད་རེས་ཆོས་ཚིགས་ཀྱི་ཡུལ་དབུས་སུ་སྐྱེས་པས་ཡུལ་གྱི་འབྱོར་བ་དང་། ལས་ཀྱི་མཐའ་ལོག་ན་རྟག་ཏུ་མི་དགེ་བ་ལ་སྤྱོད་ཅིང་ཆོས་ལ་95

ཛའི མ་ཆོས་རྔོགས་སྡ་ཆེ ཡོའི་ མ ཞགཛའིརྒྱབ་ཀྱིས་ཕྱོགས་པ་ལས། ད་རེས་དེ་ལྟར་མ་ལོག་པར་དགེ་བ་ལ་མོས་པས་བསམ་པའི་ཁྱད་པར་གྱི་འབྱོར་བ་དང་། དད་པའི་གནས་སངས་རྒྱས་ཀྱི་བསྟན་པ་ལ་མ་དད་ན་ཆོས་ལ་ཡིད་མི་ཕྱོགས་པ་ལས། ད་རེས་བློ་ཆོས་ལ་ཕྱོགས་ནུས་པས་དད་པའི་འབྱོར་བ་སྟེ། ལྔ་པོ་འདི་རང་ཉིད་ཀྱི་ངོ་ལ་བལྟོས་ནས་ཚང་དགོས་པས་རང་རྒྱུད་སྐལ་པའི་འབྱོར་བ་ལྔ་ཚང་བ་ཞེས་བྱའོ། །གཞན་འབྱོར་ལྔ་ནི། ཇི་སྐད་དུ། སངས་རྒྱས་འབྱོན་དང་དེས་ཆོས་གསུངས། ། བསྟན་པ་གནས་དང་དེའི་རྗེས་འཇུག ། གཞན་ཕྱིར་སྙིང་ནི་བརྩེ་བའོ། ། ཞེས་གསུངས་པ་བཞིན། སངས་རྒྱས་བྱོན་པ་དང་། ཆོས་གསུངས་པ་དང་། དམ་པའི་ཆོས་གནས་པ་དང་། གཞན་དག་ཀྱང་དེ་ལ་སྤྱོད་པ་དང་།ཆོས་བྱེད་པ་ལ་གཞན་བརྩེ་བ་སྟེ་ལྔའོ། ། དེ་ཡང་རང་འབྱོར་ལྔ་ཚང་ཡང་གཞན་འབྱོར་ལྔ་མ་ཚང་ན་དཔེར་ན་མཚན་མོར་ཟླ་འོད་དང་མར་མེ་མེད་ན་ཅི་ཡང་མི་མཐོང་བར་ནག་འཐིབས་སེ་འདུག་པ་དང་མཚུངས་ཤིང་། སྟོན་པ་སངས་རྒྱས་ལོ་ཀའི་ཁམས་སུ་བྱོན་ནས་ལམ་ཐར་པ་དམ་པའི་ཆོས་གསུངས་པ་དང་། དེའི་བསྟན་པ་ད་ལྟ་མ་ནུབ་ཙམ་དུ་གནས། དེའི་རྗེས་སུ་འཇུག་པའི་གང་ཟག་ཡོད་པ། དེས་ཀྱང་སྙིང་རྗེས་གཞན་རྗེས་སུ་འཛིན་ནུས་པར་འདུག་པ། གཞན་ཡང་རང་ལ་ཟས་གོས་མཐུན་རྐྱེན་སྦྱོར་བ་པོ་རྣམས་ཀྱང་ཡོད་སྙམ་དུ་བསམ་པའོ། །དེ་ལྟར་དལ་འབྱོར་གྱི་ཆོས་བཅོ་བརྒྱད་ཚང་བའི་མི་ལུས་རིན་པོ་ཆེ་འདི་ལྟ་བུ་ནི། རྒྱུ་དཔེ་གྲངས་གསུམ་གང་ལ་བརྟགས་ཤིང་དཔྱད་ཀྱང་ངེས་པར་རྙེད་དཀའ་བ་ཞིག་ཡིན་པ་སྟེ།རྒྱུའི་སྒོ་ནས་རྙེད་པར་དཀའ་བ་ནི། སྔོན་ཆད་རང་ཅག་གི་རྒྱུ་ཚུལ་ཁྲིམས་རྣམ་པར་དག་པ་བསྲུངས་པ་ལ་བརྟེན་ནས་ཐོབ་པ་ཡིན་ཏེ། དབུ་མ་འཇུག་པ་ལས། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། ། ཅེས་གསུངས་པའི་96

ཛའིལེ ་ལྔ་པ ་མོང་བྱིའི་སྔོ རིཕྱིར། སེམས་ཅན་གྱི་ནང་ན་སྡིག་པའི་ལས་གསོག་པ་ཆེས་མང་ཞིང་། དགེ་བ་བྱེད་པ་ནི་ཆེས་ཉུང་བ་དང་། དེའི་ནང་ནས་ཀྱང་མི་ལུས་འཕེན་ནུས་ཀྱི་རྒྱུ་ཚུལ་ཁྲིམས་རྣམ་པར་དག་པ་བསྲུངས་པ་སེན་མོའི་སྟེང་གི་རྡུལ་བས་ཀྱང་དཀོན་པས་ན། སྤྱིར་མི་ལུས་རྙེད་དཀའ་བ་དང་ཁྱད་པར་དུ་ཆོས་ལྡན་གྱི་མི་ལུས་འདི་འདྲ་ནི་རྒྱུ་བསོད་ནམས་ཀྱི་ཚོགས་མང་པོ་ཞིག་བསགས་པའི་མཐུ་ལས་གྲུབ་བོ་སྙམ་དུ་བསམ་མོ། །རྐྱེན་གྱི་སྒོ་ནས་ཀྱང་རྙེད་དཀའ་བ་ནི། བདག་ད་རེས་བླ་མ་དགེ་བའི་བཤེས་གཉེན་གྱིས་ཐུགས་བརྩེ་བ་ཆེན་པོའི་སྒོ་ནས་རྗེས་སུ་བཟུང་ཞིང་། རང་གིས་སྒོམ་ནུས་ན་ཚེ་གཅིག་ལུས་གཅིག་ལ་འཚང་རྒྱ་ངེས་པའི་གདམས་པའི་མན་ངག་ཟབ་མོ་དང་ནི་མཇལ། རང་ཅག་རྣམས་གསང་སྔགས་ཟབ་མོའི་ཆོས་སྒོར་ནི་ཞུགས། ཆོས་བྱེད་པའི་དབང་དང་དུས་ཁོམ་ནི་ཡོད། དེ་ལྟར་ཆོས་བྱེད་པའི་རྒྱུ་རྐྱེན་རྟེན་འབྲེལ་ཐམས་ཅད་ཕུན་སུམ་ཚོགས་པ་སྟེ། གཙོ་བོར་རང་གིས་འཆི་ཁ་སྨོན་ལམ་བཟང་པོས་མཚམས་སྦྱོར་ཁོ་ནའང་རག་ལས་པར་འདུག་སྙམ་དུ་བསམ་མོ། །དཔེའི་སྒོ་ནས་ཀྱང་རྙེད་དཀའ་བ་ནི། གཉའ་ཤིང་བུག་པ་གཅིག་དང་རུས་སྦལ་ལོང་བའམ་ཞར་བ་འཕྲད་པ་ལྟར་ལུས་རྟེན་རྙེད་དཀའ་བ་ཡིན། དེ་ཡང་ཕྱིའི་རྒྱ་མཚོ་ཆེན་པོ་ན་གཉའ་ཤིང་བུག་པ་གཅིག་པ་ཞིག་ཡོད་ཅིང་། རུས་སྦལ་ལོང་བའམ་ཞར་བ་ཞིག་གིས་ལོ་བརྒྱ་བརྒྱ་ནས་སྐེ་བསྲིངས་པ་ལན་རེ་བྱས་ཏེ་བུག་པའི་ནང་དུ་མགྲིན་པ་ཨེ་ཚུད་ལྟ་བ་དང་ཆོས་མཚུངས་ཏེ། དེ་འདྲ་ཚུད་དཀའ་བའི་རྒྱུ་མཚན་ཅི་ཞིག་ཡིན་ཞེ་ན། ཤིང་དེ་ལ་བུག་པ་མང་པོ་ཞིག་ཡོད་ན་གཅིག་ལ་མ་ཐར་ཀྱང་གཅིག་ལ་ཐར་སྲིད་མོད། བུག་པ་ནི་གཅིག་མ་གཏོགས་མེད་པས། དེ་གཅིག་ཏུ་སྡོད་པ་ཞིག་ཡིན་ན་ཚུད་སླ་ན་ཡང་། ཤིང་དེ་ནི་སྲིད་97

སྒའི མའཛུས་རྔོ ས་པ་ཆེ 44འི་ མ ཛའིཔའི་རླུང་དང་ཆུ་བོའི་རླབས་ཀྱིས་བསྐྱོད་ནས་སྟེང་འོག་ཕྱོགས་མཚམས་ཐམས་ཅད་དུ་འགྲོ་བ་ཡིན། རུས་སྦལ་གྱི་མིག་ལོང་བའམ་ཞར་བར་གྱུར་མེད་ན་བལྟས་ཆོག་མོད། འོན་ཀྱང་མིག་ཞར་ནས་ཅི་ཡང་མི་མཐོང་བས། དེར་ཡང་ཡང་བལྟས་ཀྱང་མི་མཐོང་བའི་ཁར། ལོ་བརྒྱ་བརྒྱ་ནས་སྐེ་བསྲིངས་པ་ལན་རེ་ལས་མི་བྱེད་པས་རུས་སྦལ་ཞར་བ་དེའི་སྐེ་བསྲིངས་ཀྱང་གཉའ་ཤིང་གི་བུག་པར་ཚུད་པའི་གོ་སྐབས་ཤིན་ཏུ་དཀོན་པ་ཡིན། དེ་ནི་ལུས་རྟེན་ཐོབ་པར་དཀའ་བའི་དཔེ་ཡིན་ཏེ། སློབ་དཔོན་ཀླུ་སྒྲུབ་ཀྱི་ཞལ་ནས། རྒྱ་མཚོར་ཆེར་གནས་གཉའ་ཤིང་བུག་པ་དང་། ། རུས་སྦལ་ཕྲད་པ་བས་ཀྱང་དུད་འགྲོ་ལས། ། མི་ཉིད་ཆེས་ཐོབ་དཀའ་འོ་མི་དབང་གིས། ། དམ་ཆོས་སྤྱད་པས་དེ་འབྲས་མཆིས་པར་མཛོད། ། ཅེས་གསུངས་པ་བཞིན་བསམ་པར་བྱའོ། །གྲངས་ཀྱི་སྒོ་ནས་རྙེད་དཀའ་བ་ནི། འཇིག་རྟེན་ཁམས་འདི་ན་མིས་བདག་ཏུ་བཟུང་བ་དང་། མ་བཟུང་བའི་དུད་འགྲོ་བྱ་རི་དྭགས་ལ་སོགས་པ་བསམ་གྱིས་མི་ཁྱབ་པ་འདི་ཙམ་ཞིག་མཆིས་མོད། འོན་ཀྱང་དེ་ལས་རྒྱ་མཚོ་ཆེན་པོའི་བྱིངས་ན་གནས་པའི་དུད་འགྲོ་ཆེས་མང་སྟེ་ཆང་གར་གྱི་སྦང་མ་ལྟ་བུ་ཡོད། དེར་མ་ཟད་དབྱར་དུས་གྲོག་སྦྲུར་སྦྲང་མ་སོགས་ས་གཞི་རི་ཀླུང་བར་སྣང་ཐམས་ཅད་ཁེངས་པ་ཙམ་དུ་འདུག དེ་བས་ཀྱང་མང་བ་ཡི་དྭགས་ཀྱི་ཡུལ་ན་ཡོད་པ་དང་། དེ་བས་ཀྱང་མང་བ་དམྱལ་ཁམས་བཅོ་བརྒྱད་ན་ཡོད་པས།དེ་ལ་བལྟོས་ནས་རང་ཅག་ལྷ་མིའི་འགྲོ་བ་སྲིད་མཐའ་ཙམ་དུའོ་སྙམ་དུ་བསམ་མོ། ། གཞན་ཡང་ད་རེས་དལ་འབྱོར་གྱི་རྟེན་ཡིད་བཞིན་གྱི་ནོར་བུ་རིན་པོ་ཆེ་ལྟ་བུ་འདི་དོན་ཡོད་པར་བྱས་ན། ད་ཕྱི་ནས་འདི་འདྲའི་ཐར་པ་དམ་པའི་ཆོས་སྒྲུབ་པའི་རྟེན་མིའི་ལུས་ཀྱི་རྟེན་མི་རྙེད་ཅིང་། མཐོ་རིས་བདེ་འགྲོའི་མིའི་རྟེན་ལ། འཚོ་བའི་རྒྱུ་ཚེའི་འཕེན་པ། སྔོན་ལས་ཀྱི་ལྷག་མ། བསོད་ནམས་ཀྱི་མཐུ་98

ཛའིལེ ་ལྔ་སྡ ་མོཇ་བྱིའི་སྤོ ཕརགྲོསྟེ། འཚོ་བ་གསུམ་ཟད་པར་གྱུར་ན་འཆི་བར་འགྱུར་བ་སྟེ། ཤི་བའི་འོག་ཏུ་ངན་སོང་གསུམ་དང་ངན་འགྲོ་ལོག་པའི་སྐྱེ་གནས་སུ་འཁྱམས་པར་གྱུར་པ།དགེ་སྡིག་གི་ངོ་མི་ཤེས་ཤིང་ཆོས་ཀྱི་སྒྲ་མི་ཐོས་པ་དང་། དགེ་བའི་བཤེས་གཉེན་དང་མི་མཇལ་བ་མཚང་རེ་ཆེ་སྙམ་དུ་བསམ་ལ། དེ་ཡང་སེམས་ཅན་ཙམ་གྱི་གྲངས་དང་རིམ་པ་ནི་གོང་དུ་བཤད་པ་ལྟར་བསམ་པར་བྱའོ། །ཀུན་མཁྱེན་གྱིས་མཛད་པའི་ཡིད་བཞིན་མཛོད་དུ། འཕྲལ་བྱུང་རྐྱེན་གྱི་མི་ཁོམ་པ་བརྒྱད་དང་། རིས་ཆད་བློ་ཡི་མི་ཁོམ་པ་བརྒྱད་དེ། མི་ཁོམ་པ་ཉེར་བཞིར་གསུངས་ཤིང་། དེ་ཡང་ལུས་རྟེན་བཟང་ན་ཡང་སེམས་རྟེན་ངན་པ་ཞིག་ཡིན་ན། ཆོས་བསྒྲུབ་པ་གནད་དུ་མི་འགྲོ་བ་ཡིན་ཏེ། རྒྱལ་སྲས་ཞི་བ་ལྷའི་སྤྱོད་འཇུག་ལས། ཇི་ལྟར་མཚན་མོ་མུན་ནག་སྤྲིན་རུམ་ནས། ། གློག་འགྱུར་སྐད་ཅིག་རབ་སྣང་སྟོན་པ་ལྟར། ། དེ་བཞིན་སངས་རྒྱས་མཐུ་ཡིས་བརྒྱ་ལམ་ན། །འཇིག་རྟེན་དགེ་བའི་བློ་གྲོས་ཐེངས་འགའ་བྱུང་། ། ཞེས་གསུངས་པ་དེའི་དོན་ཡང་སེམས་རྟེན་ནི། དཔེར་ན། ཉི་མ་མེད་པའི་མཚན་མོ། ཟླ་བ་མེད་པའི་མུན་ནག སྐར་མ་མེད་པའི་སྤྲིན་རུམ་ནས་གློག་འོད་འགྱུ་བའི་སྐད་ཅིག་གི་སྣང་བ་ལྟར་སངས་རྒྱས་ཀྱི་ཡེ་ཤེས་ཉི་མ་ལྟ་བུ་མ་ཤར་བའི་དུག་གསུམ་གྱིས་བསྒྲིབས་པའི་སྤྲིན་རུམ་ལྟ་བུ་འདི་སངས་རྒྱས་ཀྱི་མཐུས་སོ་སྐྱེས་ཀྱི་རྒྱུད་ལ་བརྒྱ་ལམ་ཙམ་རེར་བསོད་ནམས་དགེ་བའི་བློ་གྲོས་སྐད་ཅིག་དང་ཐེངས་གཅིག་ཙམ་དུ་འབྱུང་སྲིད་ལ། དེ་ལྟར་དགེ་བའི་བློ་རེ་སྐྱེས་དུས། བཀའ་གདམས་གོང་མའི་རྣམ་ཐར་བཞིན། བློ་ཕུགས་ཆོས་ལ་གཏད། ཆོས་ཕུགས་སྤྲང་ལ་གཏད། སྤྲང་ཕུགས་ཤི་ལ་གཏད། ཤི་ཕུགས་གྲོག་སྟོང་ལ་གཏད། ཅེས་དང་། ཡང་བུད་བསྙེགས་ཐོབ་གསུམ་ནི། མི་གྲལ་ནས་བུད། ཁྱི་གྲལ་བསྙེགས། ལྷ་གྲལ་ངང་གིས་ཐོབ། ཅེས་དང་། རྡོ་རྗེ་གསུམ་ནི། ཐེབས་མེད་རྡོ་རྗེ་སྔོན་ལ་བཏང་།99

ཛའི མ་ཆོས་རྫོགས་ལ་ཆེ ཡོའི་ མ ཞགཛའིཁྲེལ་མེད་རྡོ་རྗེ་རྗེས་སུ་བཞག ཡེ་ཤེས་རྡོ་རྗེ་རང་དང་འགྲོགས། ཞེས་པ་ལ་སོགས་པའི་དམ་པ་གོང་མའི་ཕུགས་ནོར་བཅུ་དང་། གཞན་ཡང་རྒྱ་རས་པས།ཅི་ཡང་འོང་ན་ཤོག ཅིས་ཀྱང་དགོས་པ་མེད། གང་དུ་འགྲོ་ན་སོང་གསུངས་པ་ལྟར་ཆོས་ལ་བློ་ཐག་རྦད་ཀྱིས་བཅད་ནས་འཇུག་དགོས་པ་ཡིན། དེ་དང་མཐུན་པར་སེམས་རྟེན་ངན་པ་འཕྲལ་བྱུང་དང་རིས་ཆད་བློའི་མི་ཁོམ་པ་སོགས་བྱུང་བའམ་དེས་དབང་དུ་གྱུར་པ་ན། བརྒྱ་ལ་དམ་པའི་ཆོས་དར་བའི་ཡུལ་དུ་སྐྱེས་པ་དང་། ལུས་རྟེན་ཤིན་ཏུ་བཟང་པོ་ཐོབ་ན་ཡང་། ཐར་པ་མྱང་འདས་ཀྱི་ཆོས་ཕུན་སུམ་ཚོགས་པ་སྒྲུབ་པའི་རྟེན་དུ་མི་རུང་བ་ཡིན་ཞིང་། དེའི་ཚུལ་ཇི་ལྟར་ཡིན་ཞེ་ན། ཁྱད་པར་དུ་གྱུར་པའི་རྐྱེན་འཕྲལ་བྱུང་དང་རིས་ཆད་མི་ཁོམ་པ་བརྒྱད་བརྒྱད་ཡོད་པ་ལས། འཕྲལ་བྱུང་བརྒྱད་གཤམ་གསལ་ལྟར་ཡིན།དང་པོ་བདུད་ཀྱིས་ཟིན་པ་ནི། ཆོས་རྣམ་དག་ཅིག་བསྒྲུབ་འདོད་ཀྱང་བར་དུ་གཅོད་པའི་བདུད་ཀྱིས་རྒྱུད་བརླམས་པའམ་ཟིན་པར་གྱུར་པ་ནི་ཆོས་ཉིད་ཡིན་ཏེ། ཨོ་རྒྱན་རིན་པོ་ཆེའི་ཞལ་ནས། ཆོས་ཟབ་ཙ་ན་ནག་པོའི་བདུད་ཀྱང་ཟབ། ། ཅེས་དང་། སྡུད་པ་ལས། རྒྱལ་བའི་ཤེས་རབ་ཕ་རོལ་ཕྱིན་འདི་ཡིག་འདྲི་ཚེ། ། སྤོབས་པ་ཐ་དད་རྣམ་པ་དུ་མ་འབྱུང་འགྱུར་ཞིང་། ། འགྲོ་བའི་དོན་མ་བྱས་པར་གློག་བཞིན་མྱུར་དུ་ཡང་། ། ཡོངས་སུ་ཉམས་པར་འགྱུར་བ་འདི་ནི་བདུད་ཀྱི་ལས། ། འདི་བཤད་ཚེ་ན་ཁ་ཅིག་སོམ་ཉི་ཟ་འགྱུར་ཏེ། ། འདྲེན་པས་འདིར་ནི་བདག་གི་མིང་ཡང་ཡོངས་མ་བརྗོད། ། རིགས་དང་ས་དང་རུས་ཀྱང་ཡོངས་སུ་མ་བརྗོད་ཅེས། ། དེ་ནི་ཉན་པར་མི་འགྱུར་སྤོང་འགྱུར་བདུད་ཀྱི་ལས། །དེ་ལྟར་མི་ཤེས་དེ་དག་རྩ་བ་བོར་ནས་ནི། ། རྨོངས་པའི་ཡལ་ག་དག་དང་འདབ་མ་འཚོལ་བར་འགྱུར། ། གླང་པོ་རྙེད་ཀྱང་གླང་པོའི་རྗེས་ནི་འཚོལ་བ་ལྟར། ། ཤེས་རབ་ཕ་རོལ་ཕྱིན་ཐོས་མདོ་འཚོལ་དེ་བཞིན་ནོ། ། དཔེར་ན་ལ་100

ཛའིམེ ་ལྔ་པ ་མོང་ཕྱིའི་སྔོ ལྷུནགྲོལས་རོ་བརྒྱ་ལྡན་པའི་ཟས་རྙེད་ལ། ། ཟས་མ་ཆོག་རྙེད་ནས་ཟས་ངན་འཚོལ་བར་བྱེད་པ་ལྟར། ། བྱང་ཆུབ་སེམས་དཔའ་ཕ་རོལ་ཕྱིན་པ་འདི་རྙེད་ནས། །དགྲ་བཅོམ་པ་ཡི་བྱང་ཆུབ་འཚོལ་བྱེད་དེ་བཞིན་ནོ། ། བསྟེ་སྟངས་འདོད་པར་འགྱུར་ཞིང་རྙེད་པ་འདོད་འགྱུར་དང་། ། ལྟ་དང་བཅས་པའི་སེམས་ཀྱིས་ཁྱིམ་འདྲིསཁྱེད་ལྡན་ཞིང་། ། ཆོས་བཏང་ནས་ནི་ཆོས་མིན་བྱ་བ་སྤྱོད་འགྱུར་བ། །ལམ་བོར་ལམ་གོལ་འགྲོ་བ་འདི་ནི་བདུད་ཀྱི་ལས། ། གང་དག་དེ་ཡི་ཚེ་ན་འདུད་ཅིང་དད་གྱུར་ན། ། ཆོས་ཀྱི་དམ་པ་འདི་ནི་ཉན་དུ་སོང་བ་ལས། ། དེ་དག་གིས་ནི་ཆོས་སྨྲ་བྱ་བར་ལྡན་རིག་ནས། ། དགའ་བ་མེད་ཅིང་ཡིད་མི་བདེ་བར་གྱུར་ནས་འགྲོ། ། དེ་ཡི་ཚེ་ན་བདུད་ཀྱི་ལས་འདི་འབྱུང་བར་འགྱུར། ། དེ་ཚེ་གང་དག་གིས་ནི་དགེ་སློང་མང་དཀྲུགས་ནས། ། ཤེས་རབ་ཕ་རོལ་ཕྱིན་འདི་འཛིན་པར་མི་འགྱུར་བའི། ། བར་དུ་གཅོད་པ་རྣམ་མང་གཞན་ཡང་འབྱུང་བར་འགྱུར། །ཞེས་གསུངས་པ་ལྟར། བདུད་ཀྱི་ལས་བཞི་བཅུ་ཞེ་དྲུག་བསྟན་པ་རྣམས་མདོར་དྲིལ་ནས་དངོས་སུ་བསྟན་པ་ནི་བརྒྱད་དུ་བཤད་པ་རྣམས་དང་། གཞན་ཡང་ཐོགས་མེད་ཀྱི་བདུད་ཚོགས་དྲུག་གམ་འདོད་ལྔའི་ཡུལ་ལ་ཞེན་ཅིང་ཆགས་པས་རྣམ་གཡེང་ལྷའི་བུ་བདུད་ཀྱིས་གླགས་རྙེད་དེ་ཟིན་པ་ནི་ཆོས་མི་འགྲུབ་པའི་བར་གཅོད་ཁོ་ན་ཡིན་པར་ངེས་སོ། །དུག་ལྔ་འཁྲུགས་པ་ནི། འདི་ཡང་བདུད་སྡིག་ཅན་ཆུང་མ་དང་བཅས་པའི་སྨིན་མཚམས་ལས་མེ་ཏོག་གི་མདའ་ལྔ་འཕེན་ཞིང་། འཕགས་པའི་རིགས་ཀྱི་བཟོད་པའི་གོ་ཆ་ཅན་མ་གཏོགས་པ་ལ་མི་ཕོག་མི་སྲིད་པས། དེ་ཡང་དྲེགས་པར་བྱེད་པའི་ང་རྒྱལ་གྱི་མདའ་དང་། རྨོངས་པར་བྱེད་པའི་འདོད་ཆགས་ཀྱི་མདའ། ཀུན་ནས་རྨོངས་པར་བྱེད་པའི་ཞེ་སྡང་གི་མདའ། བརྒྱལ་བར་བྱེད་པའི་གཏི་མུག་གི་མདའ། གཞན་གྱི་ཡོན་ཏན་ལ་མི་བཟོད་པར་སེམས་པའི་ཕྲག་101

ཛའི མཞེསས་རྫོ ས་པ་ཆེ ཡོའི་ མ ཞགཛའིདོགགི་མདའ་བཅས་ལྔ་སྟེ། དེ་ལྟ་བུའི་དུག་ལྔ་ཤིན་ཏུ་འཁྲུགས་པ་རྣམས་ནི་ཆོས་རྣམ་དག་འོང་བའི་སྐལ་བ་ཕྲ་བ་ཡིན་ནོ། །ལས་ངན་ཐོག་ཏུ་བབས་པ་ནི། རྐྱེན་ངན་གྱིས་བར་དུ་གཅོད་པས་རྣམ་པར་གཡེང་བ་བྱས་ན། བསགས་སྦྱངས་བྱས་ཀྱང་ཡོན་ཏན་མི་སྐྱེ་བ་ཡིན།ལེ་ལོས་གཡེང་བ་ནི། དགེ་བ་མི་མཐུན་པ་སྦྱོར་བ་མེད་པའི་ལེ་ལོ་དང་།བྱ་བ་ངན་ཞེན། དགེ་བ་དེ་ལྟ་བུ་སྒྲུབ་པར་མི་ནུས་སྙམ་དུ་སྒྱིད་ལུག་ནས་བདག་ཉིད་ལ་བརྙས་པའི་ལེ་ལོ་དང་གསུམ་པོ་བརྩོན་འགྲུས་ཀྱི་མི་མཐུན་ཕྱོགས་སུ་གྱུར་པའི་ལེ་ལོས་རྣམ་པར་གཡེང་བ་སྟེ། སྤྱོད་འཇུག་ལས། ལེ་ལོ་ངན་ལ་ཞེན་པ་དང་། །སྒྱིད་ལུག་བདག་ཉིད་བརྙས་པའོ། ། ཞེས་གསུངས་པའི་ཕྱིར་རོ། །གཞན་གྱི་ཁོལ་དུ་གྱུར་པའི་བྲན་གཡོག་ལྟ་བུ་གཞན་གྱི་དབང་དུ་གྱུར་ཅིང་རང་དབང་མི་ཐོབ་པའམ་མེད་པ་ནི་ཆོས་སྒྲུབ་པ་ལ་གེགས་སུ་ཆེ་བ་ཡིན།འཇིགས་སྐྱོབ་ནི། དགྲ་གདོན་གྱི་འཚེ་བ་ལས་ཐར་ཕྱིར་སྐབས་ཀྱི་ཆོས་སྒྲུབ་ལོ་ཙམ་སྟེ། ཀུན་མཁྱེན་གྱིས། འཇིགས་སྐྱོབ་ལེགས་སྨོན་ཆོས་སུ་འཁྲུལ། ། ཞེས་གསུངས་པ་བཞིན་ནོ། །ཆོས་ལྟར་བཅོས་པ་ནི། ཆོས་ལྟར་སྣང་བ་བསྒྲུབ་པ་དེ་ལ་ཆོས་རྣམ་དག་གི་ཚུགས་མི་འོང་བ་སྟེ། བཤེས་སྤྱིངས་ལས། འཇིག་རྟེན་མཁྱེན་པ་རྙེད་དང་མ་རྙེད་དང་། ། བདེ་དང་མི་བདེ་སྙན་དང་མི་སྙན་དང་། ། སྟོད་སྨད་ཅེས་བགྱི་འཇིག་རྟེན་ཆོས་བརྒྱད་པོ། ། བདག་གི་ཡིད་ཡུལ་མིན་པས་མགོ་སྙོམས་མཛོད། །ཅེས་གསུངས་པ་ལྟར། དེ་ལ་མཐུན་ཕྱོགས་རྙེད་པ་དང་། བདེ་བ་དང་། སྙན་པ་ཐོས་པ་དང་། བསྟོད་པ་སྟེ་བཞི་པོ་སྒྲུབ་ཅིང་། དེའི་མི་མཐུན་ཕྱོགས་མ་རྙེད་པ་དང་། སྡུག་བསྔལ་བ། མི་སྙན་པ་ཐོས་པ། སྨད་པ་བཞི་པོ་སྤངས་པའི་ཕྱིར་ཆེ་ཐབས་མཐོ་ཐབས་ཤིག་ལྷུར་ལེན་ཅིང་ཆོས་ཚུགས་ཤོར་བའི་102

ཛའིལེ ་ལྷ་པ ་མོང་བྱིའི་སྨོ རིགྲོཆོས་བརྒྱད་རྣམ་གཡེང་གིས་བསླུས་པས་ཆོས་རྣམ་དག་ཅིག་མི་འོང་སྟེ། སྔོན་རྗེ་བཙུན་མི་ལ་རས་པ་ལ་པེ་ཏ་མགོན་སྐྱིད་ཀྱིས་ཨ་ཇོའི་ཆོས་འདི་ལྟ་བུ་ཐབས་སྡུག་པོ་ལས་བླ་མ་བ་རི་ལོ་ཙཱ་བ་གདུགས་ཞབས་ན་སྐུ་དར་ཟབ་ཀྱིས་བཀླུབས་ཤིང་འཁོར་གདུལ་བྱ་སྙན་གྲགས་རྒྱས་པའི་ཆོས་པ་དེ་འདྲ་དགའ་མོད་ཞུས་པས། དེ་འདྲའི་ཤོམ་ར་ངས་ཀྱང་ཐང་མོད། དེ་ཆོས་བརྒྱད་དུ་འདུག་པ་སྤངས་པ་ཡིན་ཚུལ་ཨ་ཇོས་གསུངས་པ་དང་། ཡང་ཀུན་མཁྱེན་འཇིགས་མེད་གླིང་པའི་མགུར་ལས། གནས་དབེན་པའི་བྲག་ཕུག་བསམ་གཏན་གྱི་རྫོང་ཆེན། ། འཁོར་འདུ་འཛིའི་ཁང་རུལ་ཞེན་ཆགས་ཀྱི་རྩ་བ། ། ང་རི་སུལ་འགྲིམ་པ་ཡུལ་མེད་ནི་མ་ལགས། །རྗེ་གྲུབ་ཐོབ་གོང་མའི་ཤུལ་ལམ་དུ་ཞུགས་འདུག ། གནས་བདག་འཛིན་གྱི་ང་བདག་ཞེན་པ་དང་གཅིག ། རྡོ་ངོས་འཇམ་གྱིས་བརྩིགས་པའི་ས་མཁར་དང་གཉིས། ། ཐུག་དར་ལྕོག་གིས་བརྒྱན་པའི་གནས་ཁང་དང་གསུམ། །འདི་གསུམ་བསྒྲུབ་ན་སྤྲང་པོས་འགྲུབ་ཚོད་ན་གདའ་སྟེ། ། ཚེ་ངེས་མེད་འདི་བསམས་ནས་བྲག་ཕུག་བཟུང་བ་ལགས། ། མི་རྟག་འཆི་བ་སོམས་ཤིག་མཆེད་གྲོགས་ཚོ། ། ཞེས་གསུངས་པ་བཞིན་ནོ། །རྨོངས་པ་ནི། ལུང་དང་རྟོགས་པའི་ཆོས་ཚུལ་ལ་བློ་གྲོས་ཀྱི་མཐུ་ཞན་པས་དགགསྣྲུབ་ཀྱི་ན་བར་འཕྱན་པ་སྟེ། དེ་སོགས་འཕྲལ་བྱུང་རྐྱེན་གྱི་མི་ཁོམ་པ་བརྒྱད་པོ་བདག་ལ་ཆོས་ཀྱི་འགལ་ཟླ་རུ་ལྷགས་པའི་ཚེ་གོང་ལྟར་བྱའོ། །རིས་ཆད་བློ་ཡི་མི་ཁོམ་པ་བརྒྱད་ནི། དང་པོ་སྐྱོ་ཤས་ཆུང་ཞེས་གཏིང་དང་མཐའ་མི་མངོན་པའི་འཁོར་བ་སྡུག་བསྔལ་གྱི་རང་བཞིན་ལ་སྐྱོ་བ་ཆ་ཤས་ཙམ་ཡང་མེད་པར་ཆོས་མི་འོང་བ་ཡིན་པས་དེ་ལ་ངེས་འབྱུང་སྐྱེས་པའི་ཚད་ནི།ཀུན་མཁྱེན་འཇིགས་མེད་གླིང་པའི་ཞལ་ནས། མི་ལུས་ཐོབ་པའི་དཀའ་ལུགས།ཆོས་དང་མཇལ་པའི་ཁག་ལུགས། མཚན་ལྡན་གྱི་བླ་མ་དཀོན་ལུགས། བདུད་103

ཛའི མ་ཆོས་རྫོགས་པ་ཆེ བསྒོའི་ མ ཞགཛའིཀྱི་འཇུག་སྒོ་མང་ལུགས། འཇིག་རྟེན་ཁྱིམ་པའི་མནར་སྤྱོད་སྡུག་བསྔལ་རྣམས་ལེགས་པར་བསམས་ནས་འཁོར་བ་ལ་སྐྱུག་ལོག་པ་མཁྲིས་ནད་ཀྱིས་གདུངས་པ་ལ་བཙོག་ཟན་བྱིན་པ་ལྟ་བུ་ཞིག་དགོས་ཞེས་གསུངས་པ་ལྟར་རོ། །དད་པའི་ནོར་དང་བྲལ་བ་ཞེས་པ་ནི། དང་བའི་དད་པ་དང་། འདོད་པའི་དད་པ་དང་། ཡིད་ཆེས་ཀྱི་དད་པ་དང་། མི་ཕྱེད་པའི་དད་པ་སོགས་འཕགས་ནོར་བདུན་གྱི་དང་པོ་དད་པའི་རྒྱུ་ནོར་རྒྱུད་ལ་མི་གནས་པས་བྲལ་བ་བའོ། །འདོདསྲེད་ཞགས་པས་བཅིངས་པ་ནི། བུ་ནོར་ཆུང་མ་ཡུལ་དང་ནོར་རྫས་ལ་འདོད་ཅིང་སྲེད་པའི་ཞགས་པ་ལྟ་བུས་བཅིངས་པའོ། །ཀུན་སྤྱོད་ཙུབ་པ་ནི། རྒྱུ་དུག་གསུམ་ཤིན་ཏུ་རགས་ཤིང་དེའི་དབང་གིས་ལུས་ངག་གི་ཀུན་ཏུ་སྤྱོད་པའང་རབ་ཏུ་ཙུབ་པས་ཆོས་ལ་མི་ཚུད་པའོ། །མི་དགེ་སྡིག་པ་ལ་མི་འཛེམ་པ་དང་། ལས་ཀྱི་མཐའ་ལོག་པ། སོ་ཐར་གྱི་སྡོམ་པ་རྩ་བ་ནས་ཉམས་པ་སོགས་ཐོས་པ་ཙམ་གྱིས་གོ་སླ་བ་གསུམ།གསང་སྔགས་ཀྱི་དམ་ཚིག་ནི། རྩ་བའི་དམ་ཚིག་ལས་ཐུན་ཚོད་དེའི་མཚམས་ནས། ཞག་ལོན་ན་འགལ་བ། ཟླ་བ་ལོན་ན་ཉམས་པ། ལོ་གཅིག་ལོན་ན་འདས་པ། ལོ་གཉིས་ལོན་ན་རལ་བ་ཞེས་བརྗོད་པ་སྟེ། དེ་རྣམས་ནི་གསོ་བར་རུང་ཙམ་དུ་གསུངས་ཤིང་། ལོ་གསུམ་འདས་ན་གསོ་བར་མི་རུང་པར་བཤད་པས། དེས་ན་དེ་ཚེ་ལོག་པར་ལྷུང་བའི་གང་ཟག་ཆོས་རྟེན་དུ་མི་རུང་བ་ལ་དགོས་པར་བཤད་དོ། ། དེ་ལྟར་ཆོས་རྣམ་དག་བསྒྲུབ་པ་ལ་རིས་སུ་ཆད་པའི་བློ་ཡིན་པས་ན། དེ་ལྟར་མིང་དུ་བཏགས་པའི་མི་ཁོམ་པ་རྣམ་པ་བརྒྱད་པོ་རྣམས་བདག་ལ་ཆོས་ཀྱི་ཕྱོགས་ལས་འཕྲལ་དུ་ཉམས་པའི་འགལ་ཟླ་རུ་ལྷགས་པ་སྟེ་འོང་བའི་ཚེ་ཡང་བདག་གི་བློ་སྣ་ཆོས་ལ་སྒྱུར་ཅིག ཅེས་གོང་ལྟར་104

ཛའིལེ ༥རྗི་པ ་མོང་བྱིའི་སྔོ ལིརྩ་བརྒྱུད་ཀྱི་བླ་མ་རྣམས་ལ་གསོལ་བ་གདབ་པར་བྱ་སྟེ། སྔགས་འཆང་མགོན་པོ་ཚེ་བརྟན་གྱིས་མཛད་པའི་〈རྣམ་མཁྱེན་ཐར་གླིང་བགྲོད་པའི་ཐེམ་སྐས་〉ལས།དང་པོ་དལ་འབྱོར་རྙེད་པར་དཀའ་བའི་ཁྲིད་ལ། ཐུན་མོང་སྤྱི་ལྟར་བསམ་པ་དང་། ཐུན་མིན་བྱེ་བྲག་ཏུ་བསམ་པ་གཉིས་ལས། དང་པོ་ལའང་། ངོ་བོ་དལ་བ་བསམ་པ། ཁྱད—་པར་གྱི་ཆོས་འབྱོར་པ་བསམ་པ། རྙེད་དཀའི་དཔེ་ལ་བསམ་པ། གྲངས་ཀྱི་ཁྱད་པར་བསམ་པ་དང་བཞི་ལས། དང་པོ་ནི། མི་ཁོམ་པའི་གནས་བརྒྱད་དུ་སྐྱེས་ན་ཆོས་བྱེད་པའི་མཐུ་མེད་པས་དལ་བ་མ་ཡིན་པའི་ཚུལ་ད་རེས་ཀྱི་སྐྱེ་བ་འདིར་དམྱལ་བ་རུ་སྐྱེས་ན་ཚ་གྲང་གི་སྡུག་བསྔལ་ཁོར་མོར་སྤྱོད་པས་ཆོས་བྱེད་དུ་མི་ཁོམ། ཡི་དྭགས་ནི་བཀྲེས་སྐོམ་གྱི་སྡུག་བསྔལ་ལ་སྤྱོད་པས་ཆོས་བྱེད་དུ་མི་ཁོམ། དུད་འགྲོ་ནི་བཀོལ་སྤྱོད་དང་ཕན་ཚུན་འཚེ་བའི་སྡུག་བསྔལ་ལ་སྤྱོད་པས་ཆོས་བྱེད་དུ་མི་ཁོམ་པ་སྟེ་གཙོ་ཆེར་ལུས་མི་ཁོམ་པ་དང་།ཚེ་རིང་ལྷ་ནི་བཟང་ངན་གྱི་འདུ་ཤེས་གང་ཡང་མེད་པའི་ངང་དུ་དུས་གྲོན་པས་ཆོས་བྱེད་དུ་མི་ཁོམ་པ་སྟེ་མི་མ་ཡིན་པ་བཞི་དང་། ཡུལ་མཐའ་འཁོབ་ཀྱི་ཀླ་ཀློ་རུསྐྱེས་ན་སངས་རྒྱས་ཀྱི་བསྟན་པ་མེད་པས་ཆོས་བྱེད་དུ་མི་ཁོམ། མུ་སྟེགས་བྱེད་དམ་དེ་དང་བསམ་པ་ཕྱོགས་མཐུན་པའི་ལོག་ལྟ་ཅན་དུ་སྐྱེས་ན་རང་རྒྱུད་ལོག་ལྟས་བསླད་ནས་ཆོས་བྱེད་དུ་མི་ཁོམ། སངས་རྒྱས་མ་བྱོན་པའི་ཞིང་སྟོང་པ་མུན་པའི་བསྐལ་པ་ལ་སྐྱེས་ན་དཀོན་མཆོག་གསུམ་གྱི་སྒྲ་ཙམ་ཡང་མི་གྲགས་ཤིང་དགེ་སྡིག་ངོ་མི་ཤེས་པས་ཆོས་བྱེད་དུ་མི་ཁོམ་པ་དང་། ངག་དང་ཡིད་ཀྱི་དང་པོ་ཤིན་ཏུ་རྨོངས་པས་ལྐུགས་པ་རུ་སྐྱེས་ན་རྣམ་པར་ཤེས་པ་ལས་སུ་མི་རུང་བས། ཆོས་བྱེད་དུ་མི་ཁོམ་པ་སྟེ་མིར་གྱུར་པ་བཞི་ནི་གཙོ་ཆེར་ཡིད་མི་ཁོམ་པ་སྟེ་རང་རང་གི་ལས་ངན་པས་བྲེལ་བས་སོ། ། དེ་ལྟར་མི་ཁོམ་པ་བརྒྱད་དུ་མ་སྐྱེས་ཤིང་དེ་ལས་ཐར་པའི་ཁོམ་པ་སྟེ་ཆོས་བྱེད་པའི་སྐབས་ཡོད་པས་དལ་བ་ཐོབ་པ་105

ཛའི མ་ཆོས་རྔོ ས་པ་ཆེ ཡོའི་ མག ཛའིཞེས་བྱའོ། ། གཉིས་པ་ལ་རང་འབྱོར་ལྔ་དང་། གཞན་འབྱོར་ལྔ་ལས། དང་པོ་རང་འབྱོར་ལྔ་ནི། མི་ལུས་མ་ཐོབ་ན་ཆོས་དང་མི་མཇལ་བ་ལས། ད་རེས་མིར་གྱུར་ཞིང་མིའི་ལུས་རྟེན་གྱི་འབྱོར་བ་དང་། དབང་པོ་མ་ཚང་ན་ཆོས་ཀྱི་གེགས་སུ་གྱུར་པ་ལས། ད་རེས་དེ་འདྲའི་སྐྱོན་དང་བྲལ་བས་དབང་པོ་སྒོ་ལྔ་ཚང་བའི་ཡོན་ཏན་གྱི་འབྱོར་པ་དང་། ཆོས་མེད་པའི་ཡུལ་མཐའ་འཁོབ་ཏུ་སྐྱེས་ན་ཆོས་དང་མི་མཇལ་བ་ལས། ད་རེས་ཆོས་ཚིགས་ཀྱི་ཡུལ་དབུས་སུ་སྐྱེས་པས་ཡུལ་གྱི་འབྱོར་བ་དང་། ལས་ཀྱི་མཐའ་ལོག་ན་རྟག་ཏུ་མི་དགེ་བ་ལ་སྤྱོད་ཅིང་ཆོས་ལ་རྒྱབ་ཀྱིས་ཕྱོགས་པ་ལས། ད་རེས་དེ་ལྟར་མ་ལོག་པར་དགེ་བ་ལ་མོས་པས་བསམ་པའི་ཁྱད་པར་གྱི་འབྱོར་བ་དང་། དད་པའི་གནས་སངས་རྒྱས་ཀྱི་བསྟན་པ་ལ་མ་དད་ན་ཆོས་ལ་ཡིད་མི་ཕྱོགས་པ་ལས། ད་རེས་བློ་ཆོས་ལ་ཕྱོགས་ནུས་པས་དད་པའི་འབྱོར་བ་སྟེ། ལྔ་པོ་འདི་རང་ཉིད་ཀྱི་ངོ་ལ་བལྟོས་ནས་ཚང་དགོས་པས་རང་རྒྱུད་སྐལ་བའི་འབྱོར་བ་ལྔ་ཚང་བ་ཞེས་བྱའོ། ། གཉིས་པ།གཞན་འབྱོར་ལྔ་ནི། སངས་རྒྱས་འཇིག་ཏུ་བྱོན་པའི་སྒྲོན་བསྐལ་ལ་མ་སྐྱེས་ན་ཆོས་ཀྱི་མིང་ཡང་མེད་པ་ལས། ད་རེས་སངས་རྒྱས་བྱོན་པའི་བསྐལ་པ་དང་ཐུག་པས་སྟོན་པ་ཁྱད་པར་ཅན་གྱི་འབྱོར་བ་དང་། བྱོན་ཀྱང་ཆོས་མ་བསྟན་ན་མི་ཕན་པ་ལས། ཆོས་འཁོར་རིམ་པ་གསུམ་གསུངས་ཤིང་བསྟན་པས་ཆོས་ཀྱི་འབྱོར་བ་དང་། ཆོས་བསྟན་ཀྱང་བསྟན་པ་ནུབ་ན་མི་ཕན་པ་ལས། ད་ལྟ་བསྟན་པ་ཡི་གནས་ཚད་མ་རྫོགས་པས་དུས་ཀྱི་འབྱོར་བ་དང་། བསྟན་པ་གནས་ཀྱང་དེ་ལ་མ་ཞུགས་ན་མི་ཕན་པ་ལས། ད་རེས་བསྟན་པའི་སྒོར་ཞུགས་པས་རང་གི་བསྐལ་པས་འབྱོར་བ་དང་། ་ཞུགས་སུ་ཟིན་པས་ལྷག་པའི་ཐུགས་རྗེའི་འབྱོར་བ་དང་ལྔ་པོ་ནི་གཞན་རྐྱེན་ལ་བལྟོས་ནས་ཚང་དགོས་པས་གཞན་འབྱོར་ལྔ་ཞེས་བྱའོ། ། དེ་ལྟར་དལ་འབྱོར་བཅོ་བརྒྱད་པོ་ཐམས་ཅད་རང་ཉིད་106

ཛའིབེ ལྗ་པ ་མོང་ཟིའི་རྔོ ཞབྲོལ་ལེགས་པར་ཚང་བའི་གནས་དམ་ཆོས་སྒྲུབ་པའི་རྟེན་མཆོག་ཏུ་གྱུར་པ་མི་ལུས་རིན་པོ་ཆེ་ཐོབ་ཀྱང་། ཡང་དག་པའི་ཆོས་ཤིག་བསྒྲུབ་པའི་ཐབས་ལ་མྱུར་དུ་མ་འབད་ན། ནད་གདོན་དང་དུག་མཚོན་ལ་སོགས་པའི་འཚི་རྐྱེན་ཤིན་ཏུ་མང་བས་ན། ནམ་འཆི་དང་འཆི་ལུགས། གར་འཆི་དང་འདིར་འཆི་སོགས་མཐའ་གཅིག་ཏུ་ངེས་པ་འགའ་ཡང་མེད་པའི་ཆོས་འདུ་བྱེད་ཟད་ཅིང་སྤངས་ནས་འཆི་བའི་ཚེ་འཇིག་རྟེན་འདི་ནས་ཕ་རོལ་མི་ཁོམ་པའི་གནས་ཉིད་དུ་སྐྱེས་ཤིང་སོན་པར་འགྱུར་ན་བདག་གིས་ཅི་བྱར་ཡོད། དེ་བས་ད་ལྟ་ནས་ཆོས་ལ་འབད་སྙམ་དུ་སྙིང་ནས་བསམ་པ་ནི་རང་སྟོབས་དང་། གཞན་སྟོབས་རྩ་རྒྱུད་ཀྱི་བླ་མ་རྣམས་ཀྱིས་བྱིན་མཐུས་རང་རྒྱུད་ལ་ངམ་ངམ་ཤུགས་ཀྱིས་འབྱུང་བར་བྱ་བའི་ཕྱིར། རང་གི་བློ་སྣ་ཉིད་དལ་འབྱོར་ལེགས་བསམས་ནས་དམ་པའི་ཆོས་ཚུལ་བཞིན་སྒྲུབ་པའི་ཕྱོགས་ལ་སྒྱུར་ཅིག མ་ཧཱ་གུ་རུ་པདྨ་འབྱུང་གནས་མཁྱེན་ནོ། །དེ་ཡང་ཐར་པའི་ལམ་ལས་གོལ་པའི་རྟག་ཆད་དུ་སྨྲ་བ་དང་རང་དོན་ཡིད་བྱེད་ཀྱི་ལམ་དམན་པར་མ་གཏོང་ཀུན་མཁྱེན་ཆོས་ཀྱི་རྗེ་དྲི་མེད་འོད་ཟེར་མཁྱེན་ནོ། ། དེ་གཉིས་དང་དབྱེར་མེད་པའམ་གཉིས་སུ་མེད་དོ་དྲིན་ཅན་རྩ་བའི་བླ་མ་དང་ཡང་ཐ་མི་དད་པ་རིག་འཛིན་ཆེན་པོ་འཇིགས་མེད་གླིང་པ་མཁྱེན་ནོ། །ཞེས་སྙིང་ཁུང་རུས་པའི་གཏིང་ནས་གསོལ་བ་འདེབས་པ་ནི། འོག་མ་ཀུན་ལ་འགྲེའོ། ། གསུམ་པ་རྙེད་དཀའི་དཔེ་ལ་བསམ་པ་ནི། ད་རེས་སྔོན་བསགས་བསོད་ནམས་ཀྱི་མཐུས་ལེགས་པར་ཐོབ་པའི་དལ་འབྱོར་གྱི་རྟེན་འདི་ལ་ཆོས་བསྒྲུབ་སྟེ་དོན་ཡོད་པར་མ་བྱས་ན་ཕྱིས་ནས་ཐར་པ་ཚུལ་བཞིན་བསྒྲུབ་པའི་རྟེན་མི་རྙེད་དེ། དཔེར་ན་རླབས་ཆེན་པོས་རྣམ་པར་དཀྲུགས་པའི་རྒྱ་མཚོའི་སྟེང་གི་གཉའ་ཤིང་བུ་ག་གཅིག་པ་ཡུད་ཙམ་མི་གནས་པ་དང་། རྒྱ་མཚོའི་གཏིང་ནས་རུས་སྦལ་ལོང་བ་ལོ་བརྒྱ་རེའི་མཚམས་ལ་མཚོ་ཁར་ལན་རེ་འོང་བ་གཉིས་107

ཛའི མ་ཆོས་རྫོགས་ལ་ཆེ ་པོའི་རྣམགཞགཛའིའཛོམས་ནས་གཉའ་ཤིང་གི་བུ་གར་རུས་སྦལ་གྱི་མགྲིན་པ་ཚུད་པ་ལས་ཀྱང་མིའི་ལུས་རྟེན་རྙེད་པར་དཀའ་བའི་ཚུལ་དེ་བཞིན་གཤེགས་པས་གསུངས་སོ། ། དེ་ཡང་དུད་འགྲོའི་རྟེན་ཐོབ་པ་ལ་སྔོན་གྱི་བསོད་ནམས་འདུ་བྱས་པ་དང་བཅས་པ་འདིར་ཟད་པར་གྱུར་པས་སླད་ནས། ལས་ངན་གྱི་དབང་གིས་ཤི་བའི་འོག་རོལ་ཏུ་ངན་སོང་དང་ངན་འགྲོར་མུ་མཐའ་མེད་པར་འཁྱམས་ཟིན་དུས། དགེ་སྡིག་ངོ་མི་ཤེས་ཤིང་དམ་པའི་ཆོས་ཀྱི་སྒྲ་ཙམ་ཡང་མི་ཐོས་ན་ཆོས་སྒྲུབ་པ་ལྟ་ཞོག་ཐ་ན་ལམ་སྟོན་དགེ་བའི་བཤེས་གཉེན་དང་མི་མཇལ་ལ། དེ་མི་མཇལ་བས་ཅི་བྱས་སྡིག་པར་འགྱུར་བས་འཁོར་བའི་སྡུག་བསྔལ་ལས་ཐར་བའི་ཐབས་གཞན་མེད་པ་ནི་སྐྱོན་མཚང་རེ་ཆེ་ང་རེ་བླུན་སྙམ་དུ་སྙིང་ཐག་པ་ནས་ཡང་ཡང་བསམ་མོ། །བཞི་པ་གྲངས་ཀྱི་ཁྱད་པར་བསམ་པ་ནི། སྤྱིར་སེམས་ཅན་ཡིན་ཙམ་གྱི་གྲངས་དང་རིམ་པ་ལ་ལྟོས་ཤིང་ལེགས་པར་བསམ་ན་མི་ལུས་ཙམ་ཐོབ་པ་ཡང་སྲིད་མཐའ་མ་ཁེགས་པ་ཙམ་ཡིན་ཏེ། འདི་ལྟར་དམྱལ་བ་ནི་མཚན་མོའི་སྐར་མ་ཙམ་ལ་ཡི་དྭགས་ནི་ཉིན་མོའི་སྐར་མ་ཙམ། ཡི་དྭགས་མཚན་མོའི་སྐར་མ་ཙམ་ལ་དུད་འགྲོ་ཉིན་མོའི་སྐར་མ་ཙམ། དུད་འགྲོ་མཚན་མོའི་སྐར་མ་ཙམ་ལ ཡི་དྭགས་ནི་ཉིན་མོའི་སྐར་མ་ཙམ་ལས་མེད་པའི་ཚུལ་མཐོང་ཆོས་སུ་གྲོག་ཚང་གཅིག་གི་གྲོག་མ་ཙམ་འཛམ་གླིང་གི་མི་ལ་མེད་པ་ལྟ་བུའི་མི་དང་དུད་འགྲོའི་མང་ཉུང་ལ་བརྟགས་པས་ཤེས་ལ། མི་ཡང་ཆོས་དར་བའི་ཡུལ་དུ་སྐྱེས་ཤིང་དབང་པོ་རྣམས་ཀྱང་ཡོངས་སུ་ཚང་ལ་ཚེ་འདི་དོན་དུ་གཉེར་བའི་ཕྱོགས་ལ་རྣམ་རིག་སྤྱང་གྲུང་འཛོམས་ཀྱང་ཆོས་ཀྱི་སྣང་བ་མེད་ཅིང་ལས་དང་ལས་ཀྱི་རྣམ་པར་སྨིན་པའང་མི་ཤེས་ཤིང་སྡིག་པ་འབའ་ཞིག་ལ་སྤྱོད་པ་མཐོང་ཆོས་སུ་གྱུར་པ་འདི་དག་ནི་མི་ལུས་ཕལ་པའམ། ཙམ་པོ་བ་ཞེས་བྱ། ཁྱིམ་པའམ་དགེ་སྦྱོང་གི་གཟུགས་ཀྱང་རུང་སྟེ། རྟག་ཏུ་འདུ་འཛི་དང་རྣམ་པར་གཡེངས་པ་ལ་གནས་108

རྫོ ནེའིལེ ་ལྔ་པ ་མོང་བྱིའི་སྨོ རིབྲོཤིང་དགེ་སྡིག་འདྲེས་མར་སྤྱོད་པ་ནི་མི་ལུས་ཁྱད་པར་བ་ཞེས་བྱ། དེས་ན་སྡིག་སྤྱོད་མཁན་ནི་ཆེས་མང་ལ་འདྲེས་མར་སྤྱོད་པའི་སྐྱེས་བུ་ནི་ཉུང་ཟད་ཅིག་ལས་མེད་པ་ནི། དམ་པའི་ཆོས་ཀྱི་སྒོ་བཟང་པོ་ཐོས་པ་དང་། བསམ་པ་དང་།རྣལ་འབྱོར་དུ་གནས་པས་རང་གི་རྒྱུད་བཏུ༩སྤོ་ནས་ཚུལ་བཞིན་སྤྱོད་པ་དང་གཞན་དག་ཀྱང་དགེ་ལ་བསྐུལ་བའི་མི་ལུས་རིན་པོ་ཆེ་ནི་ཉིན་མོའི་སྐར་མ་ཙམ་ལས་མེད་པ་ལ་ལེགས་པར་བསམས་ནས་དལ་འབྱོར་རྙེད་པར་དཀའ་བ་ལ་ངེས་ཤེས་བསྐྱེད་དེ་ད་རེས་ཆོས་ལ་མ་འབད་ན་བདག་གི་མི་ལུས་དོན་མེད་དོ་སྙམ་དུ་ཡང་ནས་ཡང་དུ་བསམ་མོ། ། བློ་སྣ་སོགས་གོང་ལྟར་རོ། ། གཉིས་པ་ཐུན་མིན་བྱེ་བྲག་ཏུ་བསམ་པ་ལ་གཉིས་ཏེ། འཕྲལ་བྱུང་རྐྱེན་གྱི་མི་ཁོམ་རྣམ་པ་བརྒྱད་དང་།རིས་ཆད་བློ་ཡི་མི་ཁོམ་རྣམ་པ་བརྒྱད་ལས། དང་པོ་ནི། གལ་ཏེ་དལ་བརྒྱད་འབྱོར་བཅུ་ཚང་བའི་མི་ལུས་རིན་ཆེན་གྱི་གླིང་དུ་ཕྱིན་བཞིན་ཡིད་བཞིན་གྱི་ནོར་བུ་ལྟ་བུ་རང་གིས་ལེགས་པར་ཐོན་ན་ཡང་། དེ་ལྟ་མོད་ཀྱི་ལུས་རྟེན་ནི་ཐར་ལམ་བགྲོད་ནུས་པའི་བཟང་པོ་ཁྱད་པར་ཅན་ཡིན་ལ་འོན་ཀྱང་སྡིག་སྡུག་གི་གནོད་པ་ཐམས་ཅད་འབྱུང་བའི་བྱུར་པོ་ཆེ་ཡི་སེམས་མི་དགའི་རྟོག་ཚོགས་ལ་རྟེན་ཕྱིར།ཐར་པ་དམ་པའི་ཆོས་བསྒྲུབ་པའི་རྟེན་དུ་མི་རུ་ང་ཞིང་ཁྱད་པར་དུ་ལྟ་སྤྱོད་ཕྱིན་ཅི་ལོག་ཏུ་སྟོན་པའི་བདུད་ཀྱི་བཤེས་གཉེན་གྱིས་ཟིན་ན་རང་བློ་ལོག་ལམ་དུ་བསྒྱུར་པས་ཡང་དག་པའི་ཆོས་དང་འགལ་བ་དང་། རང་རྒྱུད་ཀྱི་དུག་ལྔ་ཤིན་ཏུ་རགས་ཤིང་འཁྲུགས་པས་ཉོན་མོངས་པའི་དབང་དུ་སོང་ན་ཆོས་ཡང་དག་པ་མི་འགྲུབ། སྔོན་བསགས་སྡིག་སྒྲིབ་ཀྱི་ལས་ངན་རྣམས་ཆོས་བརྩོན་དུས་རང་ཐོག་ཏུ་བབས་པས་སྡུག་བསྔལ་གྱི་མཚོ་རྡོལ་བ་ནི་རང་བྱས་ཀྱི་ལས་འབྲས་ཡིན་པ་མི་ཤེས་པར་ཆོས་ལ་ཡིད་ཆད་སྐྱེས་པ་དང་། ཆོས་ལ་སློབ་པར་འདོད་ཀྱང་བརྩོན་འགྲུས་ཅུང་ཟད་ཀྱང་མེད་པའི་ལེ་ལོའི་ཕྱི་བཤོལ་གྱི་དབང་དུ་སོང་བ་ནི་109

ཛའི མཞེསས་རྫོ ས་ལ་ཆེ ཡོའི་ མ ཞ འཇིརྣམ་པར་གཡེང་བས་དུས་འདའ་བས་ཆོས་མི་འགྲུབ། རང་དབང་བྲལ་ཞིང་གཞན་གྱི་ཁོལ་པོ་བྲན་དང་གཡོག་ཏུ་གྱུར་པ་རྣམས་ནི་ཆོས་བྱེད་འདོད་ཡོད་ཀྱང་གཞན་དབང་དུ་སོང་བས་བསྒྲུབ་ཏུ་མི་སྟེར། ཚེ་འདིའི་ལྟོ་གོས་སམ་ནད་གདོན་དང་རྒྱལ་པོའི་ཆད་པ་སོགས་ཀྱི་འཇིགས་པ་ལས་སྐྱོབ་པའི་ཆེད་དུ་ཆོས་ལ་ཞུགས་ཀྱང་ཞེ་ཐག་པ་ནས་ཆོས་ལ་ངེས་ཤེས་མེད་པས་ན་གཟུགས་བརྙན་ཆོས་ལྟར་བཅོས་ཀྱང་ཅི་བྱས་ཚེ་འདིར་སོང་བས་ཐར་པའི་ལམ་དང་བྲལ། ཤིན་ཏུ་བླུན་ཞིང་རྨོངས་པའི་རིགས་ཅན་ཤེས་རབ་ཀྱི་སྣང་བ་ཅུང་ཟད་ཀྱང་མེད་པ་རྣམས་ནི་ཆོས་སྒོར་ཞུགས་ཀྱང་ཐོས་བསམ་སྒོམ་གསུམ་སོགས་བྱེད་པའི་སྐལ་བ་མེད།དལ་བ་ཆུད་གསོན་པའི་ཆོས་མིན་ལོག་པའི་ལམ་འདི་རྣམས་གློ་བུར་འཕྲལ་དུ་བྱུང་བའི་རྐྱེན་གྱིས་ཐར་ལམ་རྣལ་མ་བསྒྲུབ་པར་མི་ཁོམ་པ་བརྒྱད་པོ་འདི་ནི་བདགགི་རྒྱུད་ལ་ཆོས་ཀྱི་མི་མཐུན་ཕྱོགས་འགལ་ཚབས་ཅན་གྱི་ཟླར་བྱུང་ཞིང་ལྷགས་པའི་ཚེ་ཆོས་ལ་བརྩོན་འགྲུས་བསྐྱེད་དེ། ངེས་འབྱུང་རྒྱུད་ལ་བསྟེན་ཚེ་འདིར་ཞེན་པ་ཐོང་བ་སོགས་བྱ་ལ། གསོལ་བ་གདབ། གཉིས་པ་ནི། ངན་སོང་དང་འཁོར་བའི་ཉེས་དམིགས་ཚེ་འདིའི་སྡུག་བསྔལ་སོགས་ལ་འཇིགས་ཤིང་སྐྲག་པའི་བློ་གཏན་ནས་མི་སྐྱེ་བས་སྐྱོ་ཤས་ཆུང་ཞིང་མེད་ན་ཆོས་ལ་འཇུག་པའི་རྒྱུ་ངེས་འབྱུང་རྩ་བ་ནས་མི་སྐྱེ། ཡང་དག་པའི་ཆོས་དང་བླ་མ་ལ་དད་པའི་ནོར་མཆོག་དང་བྲལ་ནས་ཅུང་ཟད་མེད་ན་བསྟན་པའི་འཇུག་སྒོ་འགགས་ཏེ་ཐར་པའི་ལམ་དུ་མི་ཚུད། འདོད་པའི་ཡུལ་ལྔ་དང་ཁྱད་པར་དུ་ནོར་ལོངས་སྤྱོད་གཉེན་འདུན་སོགས་ལ་སྲེད་ཅིང་ཆགས་པ་ནི་རང་ཉིད་འཆིང་བའི་ཞགས་པས་དམ་པོར་བཅིངས་ཤིང་དེ་དག་གི་ཆེད་དུ་ལུས་སེམས་གཡེངས་པས་ཆོས་བྱེད་ལོང་མེད་པ་དང་། རང་རྒྱུད་ངན་པས་མི་གཞི་ཏིལ་འབྲུ་ཙམ་མེད་ཅིང་ཀུནསྤྱོད་ཤིན་ཏུ་ཙུབ་མོ་ནི་ཡང་དག་པའི་བཤེས་གཉེན་དང་རྨེཕྲད་ཀྱང་དམ་110 ་

ཛའིལེ ་ལྔ་ལ ་མོཇ་བྱིའི་སྤོ རིགྲོཔའི་ལམ་དུ་བསྒྱུར་དཀའ། མི་དགེ་སྡིག་སྤྱོད་ལ་མི་འཛེམ་པས་སྒོ་གསུམ་ཉེ་བར་མ་ཞི་བ་ནི་དམ་པའི་ཡོན་ཏན་དང་བྲལ་ཏེ་ཆོས་ལས་ཕྱིར་ཕྱོགས། ཆོས་ཀྱི་སྣང་བ་མེད་པའི་ལས་མཐའ་ལོག་པ་ནི། ཆོས་ལ་སྤྲོ་བ་མེད་པས་རང་རྒྱུད་ལ་ཡོན་ཏན་མི་སྐྱེ། སོ་བྱང་གི་ལམ་ལ་ཞུགས་ནས་སེམས་བསྐྱེད་དང་སྡོམ་པ་ཉམས་ཤིང་འཆལ་ན་འགྲོ་ས་ངན་སོང་ལས་མེད་པའི་མི་ཁོམ་པའི་གནས་ལས་མི་ཐར། གསང་སྔགས་ཀྱི་དབང་བཞི་ཐོབ་ནས་བླ་མ་དང་མཆེད་གྲོགས་ལ་དམ་ཚིག་ཉམས་ཤིང་རལ་བ་ན་རང་གཞན་ཕུང་ལ་སྦྱོར་བས་དངོས་གྲུབ་ཀྱི་སྐལ་བ་ཆད་པ་སྟེ་དམ་པའི་ཆོས་ཀྱི་རིགས་སམ་རིས་ལས་རྒྱང་རིང་དུ་ཆད་ཅིང་ཐར་པའི་སྒྲོན་མེ་ནུབ་པ་ཞེས་བྱ་སྟེ་བློ་ཡི་འཇུག་པ་ལས་སུ་མ་རུང་བས་མི་ཁོམ་པ་རྣམ་པ་བརྒྱད་པོ་འདི། བདག་ལ་དམ་པའི་ཆོས་ཀྱི་འགལ་ཟླར་ལྷགས་པའི་ཚེ་འཁོར་བའི་སྡུག་བསྔལ་ལ་སྐྱོ་བ་བསྐྱེད། གོང་མའི་ཡོན་ཏན་བསམས་ནས་དད་པ་བསྐྱེད་དེ། བློ་སྣ་སོགས་གསོལ་བ་གདབ་བོ། ། སྤྱོད་འཇུག་ལས། དལ་འབྱོར་འདི་ནི་ཤིན་ཏུ་རྙེད་པར་དཀའ། ། སྐྱེས་བུའི་དོན་སྒྲུབ་ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་བསྒྲུབ་ན། ། ཕྱིས་ནི་ཡང་དག་འབྱོར་པ་ག་ལ་འགྱུར། ། ཅེས་སོ། ། དེ་ལྟ་བུའི་དལ་འབྱོར་གྱི་རང་བཞིན་སུམ་ཅུ་རྩ་བཞི་པོ་འདི་དག་རང་རྒྱུད་ལ་ལེགས་པར་བརྟགས་ནས་མི་ཚང་བར་འདུག་ན་ཐབས་དུ་མས་འབད་ལ་ཚང་བར་བྱ། ཚང་བར་འདུག་ན་དགའ་བ་སྒོམ་ཞིང་དབུལ་པོས་རིན་ཆེན་རྙེད་པ་ལྟ་བུ་འདི། ཆུད་ཟོས་སུ་མ་སོང་བར་ཆོས་རྣམ་དག་ཅིག་ཅིས་ཀྱང་བསྒྲུབ་སྙམ་དུ་ཞེ་ཐག་པ་ནས་ཡང་ཡང་བསམ་ཞིང་སྦྱོར་དངོས་རྗེས་གསུམ་ཚང་བར་ཉམས་སུ་བླང་ངོ་། ། ཞེས་གསུངས་པ་ལྟར་དལ་འབྱོར་རྙེད་དཀའ་བ་བསམ་པར་བྱའོ། ། ་111

སྒའི མ་ཆོས་རྔོ ས་པ་ཆེ བསྡོའི་ མ 〉〉གཉིས་པ། འཆི་བ་མི་རྟག་པ་བསམ་པ།འཆི་བ་མི་རྟག་པ་བསམ་པ་ནི། དལ་འབྱོར་གྱི་རྟེན་ལ་སྙིང་པོ་ལེན་པ་དེ་ཡང་སང་ཉིན་བྱེད་གནང་ཉིན་བྱེད་ཟླ་རྗེས་མ་དང་ལོ་རྗེས་མ་གང་རུང་ཞིག་ཏུ་བྱེད་སྙམ་དུ་ལེ་ལོ་དང་ཕྱི་བཤོལ་གྱི་དབང་དུ་མ་སོང་བར་སྡར་མའི་པང་དུ་སྦྲུལ་ཞུགས་པའམ་སྒེག་མོའི་མགོ་ལ་མེ་ཤོར་བ་བཟློག་པ་ལྟར་བརྩོན་འགྲུས་དྲག་པོས་འཕྲལ་རང་དུ་ཉམས་སུ་ལེན་དགོས། དེའི་རྒྱུ་མཚན་ཅི་ཡིན་ཞེ་ན། ཞིབ་ཏུ་བསམས་ན་མི་སོགས་སེམས་ཅན་སུ་དང་སུ་ཞིག་ཡིན་ནའང་གསོན་རྐྱེན་ཤིན་ཏུ་ཉུང་ཞིང་། ཤི་རྐྱེན་ཤིན་ཏུ་མང་པོ་ཡོད་པ་དང་། ཤི་རྐྱེན་དེ་ཡང་འདིས་བྱེད་དང་འདིས་མི་བྱེད་པའི་ངེས་པ་ཅི་ཡང་མེད་པ་དེ་ཡིན། དེ་ཡང་ཡིན་ཏེ།འགའ་ཞིག་ནི་གློ་བུར་དུ་ཆུས་འཁྱེར་ནས་འཆི་བ་དང་། འགའ་ཞིག་ནི་བྲག་ལས་གློ་བུར་དུ་ལྷུང་སྟེ་འཆི་བ། འགའ་ཞིག་ནི་གཅན་གཟན་ཁྱི་ལ་སོགས་པས་རྨུགས་ཏེ་འཆི་བ། འགའ་ཞིག་ནི་མཐུན་རྐྱེན་བསྒྲུབ་ཏུ་ཕྱིན་ནས་མཛོ་གཡག་རྭ་ཅན་ལ་སོགས་པས་བརྡུངས་ཏེ་འཆི་བ། འགའ་ཞིག་གློ་བུར་དུ་རླངས་འཁོར་གྱིས་གཅུར་ཏེ་འཆི་བ། འགའ་ཞིག་ནི་རྟ་ལ་སོགས་པར་ཞོན་པ་དེས་བསྐྱུར་ནས་འཆི་བ། འགའ་ཞིག་ནི་རེ་ཐག་ཆད་ནས་ལྕེབས་ཏེ་འཆི་བ། འགའ་ཞིག་ནི་བསུབ་བམ་བརྣངས་ནས་འཆི་བ། འགའ་ཞིག་ནི་ཕན་དུ་རེ་ནས་ཟས་དང་སྨན་ལ་སོགས་པ་བསྟེན་པ་དུག་ཏུ་གྱུར་ཏེ་འཆི་བ། འགའ་ཞིག་ནི་ནད་བྱུང་ནས་འཆི་བ་སོགས་མང་པོ་ཞིག་ཡོད། དེ་ཡང་མི་སོགས་སེམས་ཅན་སུ་དང་སུ་ཞིག་ཡིན་ན་ཡང་། སྐྱེ་བ་ལ་སྔ་ཕྱིའི་རིམ་པ་ཡོད་མོད། འོན་ཀྱང་འཆི་རྐྱེན་མང་བའི་སྟབས་ཀྱིས་འཆི་བ་ལ་སྔ་ཕྱི་གཏན་ནས་མེད་དེ། ཕ་མ་མ་ཤི་གོང་ལ་བུ་ཕྲུག་ཤི་བ་དང་། བགྲེས་པོ་མ་ཤི་གོང་ལ་ན་གཞོན་ཤི་བ་སོགས་འཇིག་རྟེན་ན་མང་པོ་112

ཛའིལེ ་ལྔ་པ ་མོང་ཕྱིའི་སྤོ འཀྲོཞིག་ཡོད་པ་དངོས་སུ་མཐོང་ཐོས་བྱེད་ཐུབ་པ་ཞིག་ཡིན། དེ་ཡང་ཕྱི་སྣོད་ཀྱི་འཇིག་རྟེན་དང་པོ་ཆགས་པ་དང་། བར་དུ་གནས་པ་དང་། ཐ་མར་འཇིག་པ་དང་། དེའི་རྗེས་སུ་སྟོང་པར་འགྲོ་བ་ཞིག་ཡིན་ཞིང་། དེ་བཞིན་དུ་ནང་རང་བྱུང་གི་སྒྱུ་ལུས་འདི་ཡང་དང་པོ་ཕ་མའི་རྐྱེན་གྱིས་་ཆགས་པ་དང་། བར་དུ་ད་ལྟ་ཅུང་ཟད་གནས། ཐ་མར་འཆི་ཞིང་རྗེས་སུ་བར་དོར་རྣམ་ཤེས་རྟེན་མེད་པ་འདི་ལས་རླུང་གི་བདས་ཏེ་འཁྱམས་དགོས། དེ་ཡང་ཕྱི་ནམ་ཟླ་དུས་བཞིར་འགྱུར་ལྡོག་བྱུང་ནས་འགྱུར་འགྲོ་བ་ལྟར། ནང་རང་གི་སྒྱུ་ལུས་ཀྱི་ལང་ཚོ་དར་ ་རྒུད་བྱུང་བ་ཡང་དེ་དང་གཅིག་ཏུ་མཚུངས་པ་ཞིག་ཡིན་ཞིང་། དཔྱིད་དུས་ས་ལ་དྲོད་སྐྱེས་ནས་མྱུ་གུ་འབུས་ཏེ་ཡར་འཕེལ་བ་ལྟར། ལུས་འདི་མའི་མངལ་དུ་གྲུབ་ནས་ཡར་བསྐྱེད་དེ་ལུས་ཟུངས་ཐམས་ཅད་རིམ་གྱིས་འཕེལ་བ་ཡིན།དབྱར་དུས་མེ་ཏོག་ལོ་འདབ་རྩྭ་ལྗང་ཆུ་བོ་ཐམས་ཅད་དར་ཞིང་རྒྱས་པ་ལྟར།ལུས་ཀྱི་ལང་ཚོ་དར་ལ་བབ་ནས་བཀྲག་མདངས་སྟོབས་ནུས་ཐམས་ཅད་དར་ཞིང་རྒྱས་ཏེ། ཤ་མདོག་ཀྱང་དཀར་ལ་དམར་མདངས་ཆགས་པ་ཞིག་ཏུ་གྱུར་ནས་ཀུན་གྱི་ཡིད་དབང་འཕྲོག་པ་ཡིན། སྟོན་དུས་མེ་ཏོག་གི་འདབ་མ་རྣམས་ཐོར་བ་དང་། ལོ་འདབ་དང་འབྲས་བུ་ཐམས་ཅད་ལྷུང་བ་ལ་སོགས་པའི་རྣམ་པར་འགྱུར་བ་ལྟར། རང་རྒས་པའི་ཚེ་ལུས་ཟུངས་ཟད། དབང་པོའི་བཀྲག་མདངས་ཤོར་ནས་གདོང་བྱད་སྔོ་ཆོམ་གྱིས་སོང་། ཁ་ཡི་སོ་རྣམས་ལྷུང་། སྒལ་པ་སྒུར་ཞིང་འཁོགས། མགོ་བོའི་སྐྲ་ཡང་སྐྱ་ཡེར་གྱིས་སོང་། གདོང་བྱད་ལ་གཉེར་མས་ཡོངས་སུ་གང་སྟེ་མཐོང་ན་ཡིད་དུ་མི་འོང་བ་ཞིག་ཏུ་འགྱུར་བ་ཡིན།དགུན་དུས་རྩི་ཤིང་དང་ཆུ་བོ་ཐམས་ཅད་འཁྱགས་ཤིང་སྐེམ། གྲང་རླུང་གཡོས་པའི་ཤུགས་ཀྱིས་རི་ཀླུང་ཐམས་ཅད་སྐྱ་ཐལ་གྱིས་སོང་སྟེ། དབྱར་བྱུང་བའི་རྗེས་ཤུལ་ཙམ་ཡང་མེད་པར་གྱུར་པ་ལྟར། འཆི་བའི་ཚེ་ན་ལུས་ཀྱི་འབྱུང་བཞི་113

འཇི མཅས་རྫོགསཔཆེ ཡོའི མགཞགཛཇི་ ་ཐམས་ཅད་མཐར་བསྡུས་ཏེ་འཐོར། རྣམ་ཤེས་ལུས་ཀྱི་ཕྱིར་ཐོན་ཏེ་དངོས་མེད་འཁྱམས། དང་པོ་གསོན་པོའི་དུས་སུ་མ་བྱས་པ་ལྟར་སོང་། མིང་སྟོང་ཞིག་ཤུལ་དུ་བཞག གཅེས་པར་བྱ་བའི་ཕུང་པོ་ས་རྡོ་ལྟར་བོར། ཡང་ན་ཆུ་ལ་བསྐྱུར། ཡང་ན་མེར་བསྲེག ཡང་ན་དུར་དུ་སྦ། ཡང་ན་དུར་ཁྲོད་དུ་བྱ་དང་གཅན་གཟན་གྱིས་ཟ་བ་ཡིན་པ་སོགས་མིའི་ཚེ་ནི་མི་རྟག་པ་ཞིག་ཡིན་ཏེ། མི་རྟག་པའི་གཏམ་ལས། གང་ཞིག་དུས་རྣམས་བསྲེགས་གྱུར་ཏེ། ། ལྷུན་པོའང་ཐལ་བར་འཇིག་པ་དང་། ། རྒྱ་མཚོའི་ཆུ་ཡང་སྐམ་འགྱུར་ན། །ལུས་ཅན་དེ་དག་སྨོས་ཅི་དགོས། ། ཞེས་གསུངས་པའི་ཕྱིར་རོ། །གོང་སྨོས་ལྟར་སྔར་ཤི་བ་ཐམས་ཅད་ནི་རང་ལ་འཆི་བ་འོང་བ་བརྡ་སྟོན་པ་དང་ཉེ་བར་མཚུངས་ཤིང་། ཚེ་ལ་ལོང་སྐབས་མེད་པས་འཆི་བ་ནམ་མཁའི་གློག་འཁྱུག་པ་དང་འདྲ། ཚེ་ལ་གཏད་སོ་མེད་པ་ནི་རི་གཟར་གྱི་རྦབ་ཆུ་དང་འདྲ། ཚེ་འདི་རྟག་པར་འཛིན་པ་ནི་ནམ་མཁའི་འཇའ་ཚོན་དང་འདྲ། ནམ་འཆི་ཆ་མེད་པ་ནི་ཤིང་སྡོང་སྟེང་གི་འདབ་ཆགས་འཕུར་བ་དང་འདྲ། འཆི་བའི་ཚེ་གཞན་གང་གིས་ཀྱང་མི་སྟོང་པ་ནི་ཤིང་སྡོང་འགྱེལ་བའི་ཡལ་འདབ་ལོ་འབྲས་དང་འདྲ། ཚེ་མྱུར་དུ་འཛད་པ་ནི་ལྟག་ཆུ་བོར་བའི་རྫིང་བུ་མཐིལ་བརྡོལ་དང་འདྲ། ཚེ་ལ་སྣོན་པ་མེད་པ་ནི་སྡོང་པོ་སྐམ་པོའི་ཤུན་པ་དང་འདྲ།སྐད་ཅིག་གིས་ཀྱང་འཆི་བར་ཉེ་བ་ནི་གསོད་སར་ཁྲིད་པའི་དུད་འགྲོ་དང་འདྲ།ཕུང་པོ་ཤུལ་དུ་བོར་བ་ནི་མི་གཙང་ཕྱིས་པའི་རྡོ་དང་འདྲ། རྣམ་ཤེས་བར་དོར་འཁྱམས་པ་ནི་རྒྱུས་མེད་ཀྱི་འགྲུལ་པ་དང་འདྲ། ཕྱི་མའི་སྐྱེ་གནས་འཚོལ་བ་ནི་སྦྲང་མས་སྦྲང་ཚང་འཚོལ་བ་དང་འདྲ། གར་འགྲོ་གཏོལ་མེད་པ་ནི་བུ་ཆུང་དམར་རྗེན་དུ་བོར་བ་དང་འདྲ། འཆི་བའི་རྐྱེན་མང་བ་ནི་དུག་སྡོང་གི་ཡལ་འདབ་དང་འདྲ། ཚེ་ལ་གནོད་པ་མང་བ་ནི་ཆར་རླུང་གསེབ་ཀྱི་མར་མེ་དང་114

ཛའིམེ ལྗ་པ ་མོཇ་བྱིའིགློ ལྡའདྲ། གློ་བུར་དུས་མིན་དུ་འཆི་བ་ནི་ཕྱེ་མ་ལེབ་མར་མེར་ཕྲད་པ་དང་འདྲ།དེས་ན་རང་ཅག་རྣམས་ནི་འཆི་བའི་ནངས་མོ་དེར་བཙིགས་པའི་ཁང་ཁྱིམ་ཇི་ལྟར་བཙན་པ་ཞིག་ཏུ་ཡོད་ཀྱང་འཆི་བ་བཀག་ནས་སྡོད་པའི་རང་དབང་ནི་མེད།བསགས་པའི་ནོར་རྫས་ལྷ་ཡི་ལོངས་སྤྱོད་ཀྱི་དཔལ་དང་མཚུངས་པ་ཞིག་ཡོད་ཀྱང་ཁབ་སྐུད་ཏྲེམ་ཡང་འཁྱེར་དབང་ནི་མེད། འགྲོགས་པའི་གཉེན་བཤེས་འཁོར་འདབ་སོགས་མང་ཡང་རྗེས་སུ་ཁྲིད་དབང་ནི་མེད། དེ་ཡང་དགེ་བ་རང་གིས་མ་བྱས་པར་འཁྱེར་དབང་ནི་མེད། སྡིག་པ་བྱས་ཟིན་པ་བསྐྱུར་དབང་ནི་མེད་པ་སྟེ། མདོར་ན་ཉེ་འབྲེལ་འཁོར་འདབ་དཔལ་འབྱོར་ལོངས་སྤྱོད་འདོད་དགུ་ཐམས་ཅད་ཅམ་གྱིས་དོར་ཞིང་། རང་གིས་བྱས་པའི་ལས་དགེ་སྡིག་གཉེན་པོ་རྗེས་སུ་འབྲངས་ཏེ་མར་གྱི་གསེབ་ནས་སྤུ་བཏོན་པ་ལྟར་རང་ཉིད་གཅིག་པུ་སྐུད་པ་སྐྱ་བོ་ཞིག་ཀྱང་འཁྱེར་དབང་མེད་པར་རྟེན་མེད་དུ་འཁྱམ་དགོས། དེའི་ཚེ་ཕན་པ་ནི་དམ་པའི་ཆོས་མ་གཏོགས་གང་ཡི4ང་མེད་པ་ཡིན། དེ་ཡང་ཡིན་ཏེ།རྫོགས་ཆེན་མ་རིག་མུན་སེལ་ལས། དེ་ཡང་འཆི་བ་བསམ་པ་གལ་ཆེ་སྟེ། ཨོ་རྒྱན་རིན་པོ་ཆེའི་ཞལ་ནས། ཚེ་འདིའི་དོན་གཉེར་ལྡོག་བྱའི་ཕྱིར། ། མི་རྟག་འཆི་བ་ཡང་ཡང་བསམ། ། ཞེས་དང་། རྗེ་རིན་པོ་ཆེའི་ཞལ་ནས། འཆི་བ་བསམ་ན་ཕྱི་མར་འགྲོ་གྲབས་བྱེད། ། ཅེས་གསུངས། དེས་ན་འདི་ལྟར་བསམ་པར་བྱ་སྟེ། དེ་ཡང་རྙེད་དཀ་འ་བའི་དལ་འབྱོར་གྱི་མི་ལུས་ཐོབ་ཀྱང་གཏན་དུ་བསྡད་དབང་མེད་པར་མྱུར་དུ་འཆི་དགོརྔ།་ཏེ། ཆོས་སྒྲུབ་པ་ལ་ག་ལེ་སོས་དལ་གྱི་ལོང་མེད་པའི་མྱུར་དུ་དལ་འབྱོར་ལ་སྙིང་པོ་ལེན་དགོས་ཏེ། ཨོ་རྒྱན་རིན་པོ་ཆེའི་ཞལ་ནས། མི་རྟག་བློ་གཏད་མེད་པར་མ་ཤེས་ན། ། ད་དུང་འཁོར་བ་འདི་ལ་ཞེན་ཅིང་ཆགས། ། སྐྱིད་འདོད་ངང་ལ་མི་ཚེ་སྡུག་གིས་འདའ། ། ཡེངས་མ་ལམ་ལ་དལ་འབྱོར་མི་ཚེ་འཛད། ། ཅེས་དང་། འཆི་ཁའི་ནད་པ་སྣུམ་ཟད་མར་115

ཛཇི མ་ཆོས་རྫོ ས་བ་ཆེ ཡོཇི་ མ ཞགཛའིམེ་འདྲ། ། ཚེ་ཡི་འཕེལ་རྐྱེན་ཟད་པས་སྡོད་དབང་མེད། ། ཅེས་གསུངས་པ་བཞིན། ཐུན་མོང་གི་དངོས་གྲུབ་བརྙེས་པ་རྣམས་ཀྱང་འཆི་བའི་དུས་ལ་བབ་པའི་ཚེ་མི་འཆི་བའི་དབང་མེད་ལ། ཕྱི་སྣོད་ཀྱི་འཇིག་རྟེན་ཡང་མཐར་མེ་ཆུ་རླུང་གསུམ་གྱིས་འཇིག་པས་ན་རང་རེ་ལྟ་བུ་སྨོས་ཅི་དགོས། སངས་རྒྱས་ཀྱི་ཞལ་ནས། སྐྱེ་བ་ཡོད་ན་འཆི་བ་ཡོད། ། དར་བ་ཡོད་ན་རྒུད་པ་ཡོད། ། ལང་ཚོ་དེ་ཡང་མི་རྟག་སྟེ། ། དར་བའི་མདོག་ཀྱང་ནད་ཀྱིས་འཕྲོག ། འཚོ་བའི་ཚེ་ཡང་འཆི་བས་འཕྲོག ། རྟག་པའི་ཆོས་ནི་གང་ཡང་མེད། ། ཅེས་གསུངས། ངེས་པར་འཆི་དགོས་ནམ་འཆི་ལ་ངེས་པ་མེད་དེ། ཚོམས་ལས། སང་དང་འཇིག་རྟེན་ཕྱི་མ་གཉིས། ། སྔོན་དུ་གང་འོང་གཏོལ་མེད་པས། ། སང་གི་ཚིས་ལ་མི་འབད་པར། །ཕྱི་མའི་དོན་ལ་འབད་པར་རིགས། ། ཞེས་གསུངས། འཆི་བའི་ཚེ་ལུས་ལོངས་སྤྱོད་དང་། གཉེན་མཛའ་བཤེས་ཀུན་དང་བྲལ་ནས། མར་གྱི་ནང་ནས་སྤུ་བཏོན་པ་ལྟར། འཇིག་རྟེན་ཕ་རོལ་ཏུ་འགྲོ་བའི་ཚེ། ལས་དགེ་བ་མ་གཏོགས་ཕན་པ་གཅིག་ཀྱང་མེད་པས་ན། ཚེ་འདི་ལ་ཆགས་པས་ཅི་ཞིག་བྱ།འདི་རྣམས་ཀྱིས་བདག་འདོར། བདག་གིས་ཀྱང་འདི་རྣམས་འདོར། ནམ་འདོར་ཆ་མི་འདུག་པས། ད་ལྟ་འཆི་ཡང་མི་འགྱོད་པའི་ཆོས་ཤིག་བྱ་དགོས་སྙམ་དུ་བསམ་ལ་ཞེ་ནས་དམ་བཅའ་ཡང་ཡང་བྱའོ། ། འཆི་བ་མི་རྟག་པ་འདི་རྒྱུད་ལ་མ་སྐྱེས་ཕྱིན་ཆད། དགེ་སྦྱོར་བྱས་ཟེར་ཡང་སྟོབས་ཆུང་བ་དང་། ཚེ་འདི་འབའ་ཞིག་ལ་སོང་ནས་ཕན་ངེས་པ་ཞིག་ཏུ་མི་འགྱུར་ཞིང་སང་བྱ་གནང་བྱའི་ངང་ལ་ཕྱི་བཤོལ་དུ་ལུས་འགྲོ་བས། དེས་ན་འཆི་བ་བསམ་པ་ལ་འབད་པར་བྱའོ། ། དེ་ནས་འཆི་བ་མི་རྟག་པ་འདི་ལྟར་བསམས་ནས་ཀྱང་ཆོས་ལ་བསྐུལ་བར་བྱ་སྟེ། ཀུན་བཟང་སྙིང་ཐིག་ལས། ལུས་གནད་གོང་ལྟར་རམ།སྐྱིལ་ཀྲུང་བཅས་ལ་དམིགས་པ་ནི། བདག་གང་ནས་ཡོང་ཕྱིན་ཆ་མེད་པའི་ལུང་116

འཇིམེ ལྗ་ལ ཡོང་བྱིཇི་ རིཔ་དེ་ནི་ཁ་བྱང་དུ་བལྟ་བ། ཁ་དོག་ནག་པ་གྱང་སྟོང་དམར་སང་སང་བ མིའི་རྒྱུ་འགྲུལ་མེད་པ། རྫ་རི་སྔོ་དཔུང་དཔུང་ལ་རྫ་ཆུ་ཁྲ་ལ་ལ་འབབ་པ། གྲོག་རལ་ཁ་ཤལ་ཤལ་བ། འཇག་སྐྱ་ཀྱུ་རུ་རུ་ཟེར་བ་མི་རོ་མང་པོ་གཅན་གཟན་གྱིས་ཕར་འཐེན་ཚུར་འཐེན་པ། ཝ་མོ་ཁེང་ཁེང་བརྒྱལ་བ། བྱ་རོག་ཏོང་ཏོང་། འུག་པ་ཧ་སྒྲ་སྒྲོག་པ། བྲག་རི་མཐོ་སང་སང་། ལྷགས་པ་འུ་རུ་རུ་ཟེར་བ། ཉི་མ་རི་རྩེ་ལ་ནུབ་པ། གྲིབ་སོ་ནག་ངམ་ངམ་པ། དེར་གང་ནས་ཕྱིན་ཆ་མེད་པའི་སར་སླེབས་ཏེ། སྔོན་ཆད་འགྲོ་ནི་མ་མྱོང་གྲོགས་མེད་གཏད་སོ་མེད་པར་ཐོམ་ཐོམ་དུ། ཀྱེ་མ་ཀྱི་ཧུད་ཨ་ཙ་མ། ། གར་འགྲོའི་གཏད་སོ་བདག་ལ་མེད། ། བུ་དང་ནོར་རྫས་གར་ཡོད་དམ། ། ཡུལ་དང་ཕ་མ་ནམ་སླེབས་སམ། ། ཀྱེ་མ་ཀྱི་ཧུད་ང་རེ་སྐྱོ། ། ཞེས་ལྷང་ལྷང་ཟེར་ཞིང་ཐོམ་ཐོམ་དུ་ཕྱིན་པ་ལས་ནམ་ཞིག་ཙམ་ན།བྲག་རོང་ཞིག་ཏུ་གློ་བུར་ལྷུང་ཞིང་། ལག་པ་གཡས་པས་བྲག་གི་དཀྱིལ་དེར་རྩྭ་ཕོན་ཞིག་འདུག་པ་དེ་ལ་ཟིན་ཏེ་དམ་དུ་བཅིངས་ཤིང་འདར་ཧྲིལ་ལི་ལི་ཡོད་པ་ལ། མར་ལ་བལྟས་པས་ནི་གཏིང་ཟབ་མི་མངོན་པ། ཡར་ལ་བལྟས་པས་གནམ་ལ་རེག་པ་མེ་ལོང་གི་ངོས་ལྟར་འདྲེད་ཅིང་རྒྱ་ཆེ་བ། རླུང་འུ་རུ་རུ་ཟེར་བ་གཅིག་ཏུ་ལྷུང་བ་ལས། རྩྭ་ཕོན་དེའི་གཡས་ཕྱོགས་ཀྱི་བྲག་གི་སེར་ཁ་ཅིག་ནས།བྱི་བ་དཀར་པོ་གཅིག་བྱུང་ནས་རྩྭ་ཉག་མ་གཅིག་བཅད་དེ་ཁྱེར་སོང་། གཡོན་ཕྱོགས་ནས་བྱི་བ་ནག་པོ་ཞིག་བྱུང་ནས་རྩྭ་ཉག་མ་རེ་བཅད་དེ་ཁྱེར་སོང་། དེ་གཉིས་རེས་མོས་བྱས་ཏེ་ཁྱེར་བས་རྩྭ་ཕོན་དེ་ཇེ་ཆུང་ལ་སོང་། བྱི་བ་ལ་རྒོལ་ཐབས་ནི་མེད། ཤི་བ་ལ་འཇིགས་སྐུག་དངངས་འདར་ཏེ། ཨ་ཙ་མ་ད་ནི་བདག་ལ་ཤི་བ་སླེབས་ཏེ་གདའ། བོས་པས་ཐོས་ས་ནི་མེད། སྔོན་ཆད་འཆི་བ་ ་མ་དྲན་པས་ཆོས་ནི་མེད། ཤི་བ་ཡོང་རྒྱུ་མེད་པ་གློ་བུར་དུ་སླེབས། ད་ནི་བུ་ཚ་ནོར་རྫས་ཉེ་འབྲེལ་ཡུལ་མི་ཁྱིམ་མཚེས་དང་། དེང་ཕྱིན་ཆད་འཕྲད་པ་ནི་མི་117

ཐོའི མའ་ས་རྔོ ས་སྡ་ཆེ འཐོའི་ མ ཐོའིཡོང་། སྔོན་ལ་དགེ་བ་ནི་མ་བྱས། ནོར་བསགས་པ་ནི་ཤུལ་དུ་ལུས། སྔོན་ཆད་འགྲོ་མ་མྱོང་བའི་གཤིན་ཡུལ་མུན་ནག་ཐག་རིང་དུ་གྲོགས་མེད་གཅིག་པུར་འགྲོ་བ། ཨ་ཙི་འཇིགས་པ་འདི་ལས་ཐར་བའི་ཐབས་ཅི་དྲག་གམ། གང་ན་ཡོད།ཅི་ཙུག་བྱེད། ཨ་ཙ་མ་འདི་ལས་ཇི་ལྟར་བྱས་ན་ཐར། ཞེས་སྨྲེ་སྔགས་ལྷང་ལྷང་འདོན་བཞིན་ཡོད་པའི་ཚེ། སྟེང་གི་ནམ་མཁའ་ལ། རྩ་བའི་བླ་མ་དེ་ཉིད་པད་ཟླའི་སྟེང་ན་སྐུ་ལ་རུས་པའི་རྒྱན་དྲུག་གསོལ་ནས་ཌཱ་དྲིལ་བསྣམས་ཏེ་གར་སྟབས་ལིང་ལིང་བྱོན་ཅིང་འདི་སྐད་དུ། ཀྱེ་མ་ད་ནི་མི་རྟག་མྱུར་དུ་འཇིག ། ཕྱི་ཡི་དུས་བཞི་མི་རྟག་འགྱུར་ཞིང་འགྲོ ། རྒན་རིམ་དགྲ་གཉེན་ཐམས་ཅད་འཆི་དང་རྒུད། ། གཞོན་རིམ་དར་མ་ལོ་ཟླ་ཞག་གྲངས་འགྱུར། ། འཆི་བ་འདི་ལ་བཟློག་ཐབས་ཅི་ཡང་མེད། ། བཟློག་ཐབས་འདུག་གམ་ད་ལྟའི་འདི་ལ་ལྟོས། །ད་ནི་ལོང་མེད་བླ་མར་མོས་གུས་མཛོད། ། ཅེས་གསུངས་པ་དེ་ཐོས་པ་ཙམ་གྱིས།ཀྱེ་མ་འདི་ལྟ་བུའི་འཆི་བ་ལ་ཐུག་པའི་ཚེ། ཆོས་ཤིག་བྱ་རྒྱུ་ཡིན་པར་འདུག་པ་ལ།དེ་སྔ་ཆོས་ཤིག་མ་བྱས་ང་རེ་འགྱོད། ད་ནི་ཤི་རུང་གསོན་རུང་བླ་མ་དཀོན་མཆོག་མཁྱེན། བླ་མ་དཀོན་མཆོག་ལ་ཐུགས་རྗེ་ཡོད་ན་བདག་འཁོར་བའི་གཡང་ས་ཆེན་པོ་འདི་ལས་བསྒྲལ་ན་ཅི་མ་རུང་བསམ་ཞིང་། བླ་མ་དཀོན་མཆོག་མཁྱེན། ཞེས་སྙིང་ཐག་པ་ནས་མོས་གུས་དྲག་པོ་བྱས་པ་ཙམ་གྱིས། བླ་མའི་ཐུགས་ཀ་ནས་འོད་ཟེར་གྱི་སྙིང་པོ་ཞིག་བདག་ལ་ཟུག་པ་དང་། རྩྭ་ཕོན་ཆད་པ་དང་དུས་མཚུངས་ཏེ། རང་འོད་ཟེར་དེས་གཡང་ལས་བཏེགས་ཏེ།བདེ་ཆེན་གྱི་ཞིང་དུ་སླེབས་བྱུང་སྙམ་པ་དང་། བདག་གི་ཐུགས་ཀ་ནས་ཀྱང་འོད་ཟེར་དཔག་མེད་འཕྲོས། ཁམས་གསུམ་གྱི་སེམས་ཅན་གཅིག་ཀྱང་མ་ལུས་པར་བདེ་ཆེན་གྱི་ཞིང་དུ་དྲངས་པར་བསམ་ཞིང་སྙིང་རྗེ་དྲག་ཏུ་བསྒོམ་པར་བྱའོ། ། ཞེས་གསུངས་པའི་ཕྱིར་རོ། །118

ཐོའིམེ ་ལྷ་པ ་མོང་ཕྱིའི་སྨོ ཕརགྲོདེ་ཡང་རྟ་གདོང་འདྲོགས་པའམ་ཕྱེ་ལེབ་མར་མེ་དང་འཕྲད་པ་ཇི་བཞིན་གཟའ་གདོང་ཐུག་དང་། སྲིན་པོ་ལོང་ལྟ་བུས་བདག་ད་ལྟ་རང་མི་འཆི་བའི་གདེང་ཚད་ཅི་ཞིག་ཡོད། ཕྱི་ནམ་ཟླ་དུས་བཞིའི་འགྱུར་ལྡོག་དང་། ནང་སྐྱེ་འགྲོའི་འགྲོ་བ་ཡང་དགྲ་གཉེན་བར་མའི་གོ་རིམ་མ་ངེས་དེ་ཙམ་ཞིག་ཤི་བ་མཐོང་ཐོས་སུ་གྱུར་པའི་ཚུལ་ལ་བསམས་ཀྱང་བདག་ལ་འཆི་བ་ནམ་ཡོང་ཆ་མེད།གསང་བ་རང་ཉིད་མའི་པང་དུ་འཚོ་བ་ནས་ད་ལྟའི་བར་གྱི་ལུས་ཀྱི་སྤྱོད་ལམ།ངག་གི་སྨྲ་བརྗོད། སེམས་ཀྱི་རྟོག་དཔྱོད་ཐམས་ཅད་སྐད་ཅིག་སྐད་ཅིག་གིས་འགྱུར་འགྲོ་བ་ཁོ་ནའི་ཚུལ་བསམས་ཀྱང་འཆི་བ་འོང་བ་མངོན་སུམ་ཚད་མར་གྲུབ། འཆི་བ་ནམ་མཁའི་གློག་འཁྱུག་པ་བཞིན་ནམ་འོང་ཆ་མེད། མདོར་ན་དམ་པའི་ཆོས་ལ་དད་ཅིང་དོན་དུ་གཉེར་མཁན་ཞིག་ཡིན་ན། སང་ཉིན་ཆོས་བྱ་དང་གནངས་ཉིན་ཆོས་བྱ་སྙམ་དུ་ལེ་ལོ་དང་ཕྱི་བཤོལ་ངང་ལ་སྐད་ཅིག་ཙམ་ཡང་འདའ་མི་རུང་སྟེ། རང་རེ་རྣམས་ཀྱིས་རྙེད་པར་དཀའ་བའི་ལུས་རྟེན་འདི་ཐོབ་ཏུ་ཟིན་ནའང་མཐར་འཆི་ངེས་པ་དང་། ལར་སྐྱེས་པའི་ཕན་ཆད་དུ་ཚེ་རིང་ཐུང་གི་ཁྱད་པར་ཅུང་ཟད་ཙམ་ཡོད་པ་མ་གཏོགས་མ་ཤི་ཚེ་ཐར་དུ་ལུས་པའི་འགྲོ་བ་ནི་སྔ་ཕྱི་ད་ལྟ་གང་དུའང་མ་མཐོང་ཞིང་མ་ཐོས་ལ། དེ་འདྲ་ཡོད་དམ་མེད་དམ་ཙམ་དུ་ཐེ་ཚོམ་གྱི་བློ་འཇུག་པ་ཙམ་ཡང་མི་སྲིད་པ་ཡིན། མདོར་ན་གསོད་སར་ཁྲིད་པའི་སེམས་ཅན་གྱི་གོ༷་སྤྲེ4་སྤོས་པ་ལྟར་ལོ་ཟླ་ཞག་དང་སྔ་དྲོ་ཕྱི་དྲོ་ཙམ་གྱིས་ཀྱང་འཆི་བ་ལ་ཐག་ཇེ་ཉེ་ཇེ་ཉེར་སོང་བའང་མ་ཚོར་བ་ནི་མཚང་རེ་ཆེ་ཞིང་། དེར་མ་ཟད་དོ་ནུབ་རང་མི་འཆི་སྙམ་པའི་བློ་གདེང་ཐུབ་པ་མ་ཡིན་ཏེ། སྐྱེས་པའི་ཐ་མར་འཆི་བ། འདུས་པའི་ཐ་མར་བྲལ་བ། བསགས་པའི་ཐ་མར་འཛད་པ། མཐོན་པོའི་ཐ་མར་ལྷུང་བ་ལ་སོགས་པའི་མིའི་འགྲོ་བའི་སྤྱིར་བཏང་གི་ཆོས་ཉིད་ལས་མ་འདས་པ་ཡིན་པའི་ཕྱིར། དེང་སང་རྒན་པ་རྣམས་119

ཙྭ〉 མཐེ་ས་རྫོ སཕབ་ཆེ ཟུ་འི་ མ ཐོ〉ལ་འཆི་བ་ཡོལ་ཟེར་བ་ནི་མེད། གཞོན་པ་རྣམས་ལ་འཆི་བས་མི་ཚུགས་ཟེར་བ་ནི་མེད། ཕྲུ་གུ་རྣམས་ལ་འཆི་མ་རན་ཟེར་བ་ནི་མེད་ཅིང་། རྒན་དར་གཞོན་གསུམ་གྱི་གོ་རིམ་ལ་ངེས་པ་ཅི་ཡང་མེད་པར་འཆི་བ་ཡིན། དེའི་ཕྱིར་ཚེ་འདིའི་འཁོར་འདབ་གཉེན་འདུན་ལོངས་སྤྱོད་ཐམས་ཅད་ནི་འཕྲལ་བདེ་བདེ་ལྟར་སྣང་ཡང་། རྟག་ཐུབ་པ་ཞིག་གཅིག་ཀྱང་མེད་ཅིང་། དེ་ནི་ངེས་པ་དོན་གྱིས་གཉིད་འཐུམ་པ་ཞིག་གི་རྨི་ལམ་བཟང་པོ་ཞིག་དང་མཚུངས་པ་ཡིན། ཞིབ་ཏུ་བསམས་ན་དེ་སྔ་ཕན་ཆད་དུ་འཆི་བའམ་ཚེ་མི་རྟག་པ་མ་བསམ་པར་སོས་དལ་དུ་བསྡད་ཅིང་། ད་ལྟ་བསོམས་ན་དངོས་གནས་སོས་དལ་དུ་སྐད་ཅིག་ཙམ་ཡང་སྡོད་པ་མི་འོས་པར་འདུག་སྟེ། མཐར་འཆི་བ་འོང་སྙམ་པ་ཀུན་གྱི་བློ་ལ་ཡོད་ནའང་། རེ་ཞིག་མི་འཆི་སྙམ་པའི་བློ་དེ་འཆི་ཁ་ཚུན་ཆད་དུ་འབྱུང་བ་ཡིན།དེ་འདྲའི་བསམ་ཚུལ་ལམ་བློ་ངན་པ་དེས་བསྒྲིབས་ཏེ་ཚེ་འདིའི་རྣམ་གཡེང་འབའ་ཞིག་གིས་གཡེངས་ནས་དལ་འབྱོར་དོན་མེད་པའམ་མི་ཚེ་སྟོང་ཟད་དུ་གཏོང་ཞིང་། རང་ཅག་གི་ཚེ་ནི་བུ་ཡུག་དྲག་པོ་འཚུབ་པའི་དབུས་སུ་ཡོད་པའི་མར་མེ་དང་ཉེ་བར་མཚུངས་པའི་དུས་འདིར་གཏན་གྱི་འདུན་མ་ཚགས་སུ་ཚུད་ངེས་པའི་དམ་པའི་ཆོས་གཤའ་མ་ཞིག་ནི་ངེས་པར་དུ་བསམ་པར་བྱ་སྟེ། རྒྱལ་པོ་ལ་གདམས་པའི་མདོ་ལས། དུས་ཀྱིས་ཉེན་ཏེ་རྒྱལ་པོ་འགྲོ་གྱུར་ན། ། ལོངས་སྤྱོད་མཛའ་དང་གཉེན་བཤེས་རྗེས་མི་འབྲང་། ། སྐྱེས་བུ་དག་ནི་གར་གནས་གར་འགྲོ་ཡང་། །ལས་ནི་གྲིབ་མ་བཞིན་དུ་རྗེས་སུ་འབྲང་། ། ཞེས་དང་། སློབ་དཔོན་ཀླུ་སྒྲུབ་ཀྱི་ཞལ་ནས། ས་དང་ལྷུན་པོ་རྒྱ་མཚོ་ཉི་མ་བདུན། ། འབར་བས་བསྲེགས་པའི་ལུས་ཅན་འདི་དག་ཀྱང་། ། ཐལ་བ་ཡང་ནི་ལུས་པར་མི་འགྱུར་ན། །ཤིན་ཏུ་ཉམ་ཆུང་མི་ལྟ་སྨོས་ཅི་འཚལ། ། ཞེས་དང་། སྤྱོད་འཇུག་ལས།དེ་རིང་ཁོ་ན་མི་འཆི་ཞེས། ། བདེ་བར་འདུག་པ་རིགས་མ་ཡིན། ། ཞེས་གསུངས་120

འཇིམེ ལྗ་བློ ་མོང་བྱིའི་ རི ་པའི་ཕྱིར། དེ་ཡང་ལོ་དང་ཟླ་བས་རྒྱབ་ནས་དེད་ཅིང་། ཞག་དང་ཉི་མས་མདུན་ནས་བསུས་ཏེ་དུས་ཚོད་སྐར་ཆ་རེ་རེར་འཆི་བའི་ཕྱོགས་སུ་ངལ་གསོ་སྐད་ཅིག་ཙམ་ཡང་མི་བྱེད་པར་འགྲོ་བཞིན་མཆིས་པ་དང་། དེ་ལྟར་འཆི་བའི་ཕྱོགས་སུ་བསྙེགས་པའི་སྐབས་ཤིག་ན། འཆི་བ་གློ་བུར་དུ་འོང་ངེས་པས།འཆི་བའི་དུས་སུ་ཆོས་མ་གཏོགས་གང་གིས་ཀྱང་ཕན་འདོགས་མི་ཐུབ་པ་སྟེ།དཔེར་ན་འཆི་བའི་དུས་སུ་འཇིགས་པ་དང་སྐྲག་དངངས་ཚད་མེད་པ་ཞིག་ཡོང་བ་དང་། རྣམ་པར་ཤེས་པ་ཡང་བར་དོའི་ཡུལ་ན་ཁྱི་གླེན་པ་བཞིན་དུ་འཁྱམས་པ་ལྟ་བུ་ཡིན་པས་ན། མི་རྟག་འཆི་བ་རྒྱུན་པར་དྲན་ནས་ཐར་པ་དམ་པའི་ཆོས་བྱེད་པའི་ལས་ལ་རེམ་དགོས། དེ་ཡང་མི་རྟག་འཆི་བ་ཇི་ལྟར་དྲན་པའི་ཚུལ་ནི།〈ཀློང་སྙིང་སྔོན་འགྲོའི་འབྲུ་འགྲེལ་〉ལས། ཕྱི་སྣོད་ཀྱི་འཇིག་རྟེན་ལ་བསམ་སྟེ་མི་རྟག་པ་བསྒོམ་པ། ནང་བཅུད་ཀྱི་སེམས་ཅན་ལ་བསམ་སྟེ་མི་རྟག་པ་བསྒོམ་པ། དམ་པའི་སྐྱེས་བུ་ལ་བསམ་སྟེ་མི་རྟག་པ་བསྒོམ་པ། སྐྱེ་དགུའི་བདག་པོ་ལ་བསམ་སྟེ་མི་རྟག་པ་བསྒོམ་པ། ནམ་འཆི་ཆ་མེད་ལ་བསམ་སྟེ་མི་རྟག་པ་བསྒོམ་པ། དཔེ་དོན་སྣ་ཚོགས་ལ་བསམ་སྟེ་མི་རྟག་པ་བསྒོམ་པ་དང་དྲུག་ལས། དང་པོ་ཕྱི་སྣོད་ཀྱི་འཇིག་རྟེན་གླིང་བཞི་རི་རབ་ལྷ་གནས་དང་བཅས་པའི་ར་བ་སྲཅི་ཞིང་འཐས་པ་བསྐལ་པའི་བར་དུ་གནས་པ་འདི་དག་ཀྱང་མི་རྟག་པར་མཐར་མེ་བདུན་དང་ཆུ་གཅིག་གིས་ངེས་པར་འཇིག་ནས་ཐལ་བ་ཙམ་ཡང་མི་ལུས་ན།རང་རེའི་མིའི་ལུས་རྟེན་ཤིན་ཏུ་ཉམ་ཆུང་བ་ནམ་གཞུག་གི་སྦྲང་བུ་ལྟ་བུ་འདི་ལ་རྟག་པ་དང་བརྟན་པ་ཅི་ཡོད་སྙམ་དུ་སྙིང་ཐག་པ་ནས་བསམ་ལ་སྐྱོ་བ་བསྐྱེད་དོ། ། གཉིས་པ་ནང་བཅུད་ཀྱི་འགྲོ་བ་མཐོ་སྲིད་རྩེ་ནས་དམའ་དམྱལ་བ་ཡན་ཆད་ཀྱི་སེམས་ཅན་ཡོད་དོ་ཅོག་སྐྱེས་པའི་མཐར་འཆི་བ་ཁོ་ན་ལས་ཐར་པ་ནི་གཅིག་ཀྱང་མེད་ལ། ཁྱད་པར་རང་རེའི་འཛམ་བུ་གླིང་པ་རྣམས་ཀྱི་ཚེ་ལ་ངེས་121

འཇི མཅས་རྔོཀས་སྡ་ཆེ རྩྭའི་ མགཞགཛཇིཔ་མེད་པའི་གནས་སུ་དུས་ཀྱི་ཐ་མར་སྐྱེས་པས་ད་ནི་མྱུར་དུ་འཆི། དེ་བས་ན་ལེ་ལོ་དང་ཕྱི་བཤོལ་གྱི་དབང་དུ་མི་གཏོང་བར་འཆི་ཁར་ཕན་ངེས་པའི་དམ་པའི་ཆོས་ཡང་དག་པ་ཞིག་སྒྲུབ་དགོས་སྙམ་དུ་ཞེ་ཐག་པ་ནས་བསྒོམ་མོ། ། གསུམ་པ་དམ་པའི་སྐྱེས་བུ་སྔོན་གྱི་དུས་སུ་བྱོན་པ། འདི་ལྟར་སངས་རྒྱས་རབས་བདུན་འཁོར་ཉན་ཐོས་དགྲ་བཅོམ་པའི་ཚོགས་དང་བཅས་པ་བསམ་གྱིས་མི་ཁྱབ་པ་ཞིག་བྱོན་ཞིང་གདུལ་བྱ་དཔག་ཏུ་མེད་པའི་དོན་མཛད་ཅིང་རྡོ་རྗེའི་སྐུ་མངའ་བ་དེ་རྣམས་ཀྱང་ཐམས་ཅད་མྱ་ངན་ལས་འདས། དེ་བཞིན་དུ་འཕགས་པའི་ཡུལ་དུ་རྒྱན་དྲུག་མཆོག་གཉིས་གྲུབ་ཆེན་བརྒྱད་ཅུ་ལ་སོགས་པ་ས་དང་ལམ་གྱི་ཡོན་ཏན་ལ་དབང་འབྱོར་ཞིང་། མངོན་ཤེས་དང་རྫུ་འཕྲུལ་ལ་ཐོགས་པ་མེད་པ་དུ་མ་ཞིག་བྱོན་ཀྱང་། ད་ལྟ་ལོ་རྒྱུས་ཙམ་ལས་གཅིག་ཀྱང་མི་བཞུགས། བོད་གངས་ཅན་གྱི་ས་འདིར་ཡང་ཨོ་རྒྱན་སངས་རྒྱས་གཉིས་པར་སྨིན་གྲོལ་གྱི་ཆོས་འཁོར་བསྐོར་བའི་ཚེ་གྲུབ་ཆེན་རྗེ་འབངས་ཉེར་ལྔ། ཡེར་པའི་གྲུབ་ཆེན་བརྒྱད་ཅུ། རྙིང་མའི་སོ་ཟུར་གནུབས་གསུམ། གསར་མའི་མར་མི་དྭགས་གསུམ་ལ་སོགས་བྱོན། ཕྱིས་སུ་ཡང་རྙིང་མའི་རོང་ཀློང་རྣམ་གཉིས་སོགས་མཁས་ཤིང་གྲུབ་པ་བརྙེས་པའི་སྐྱེས་བུ་དམ་པ་དུ་མ་བྱོན་པ་དེ་དག་ཕལ་ཆེར་འབྱུང་བ་བཞི་ལ་རང་དབང་བསྒྱུར་བ། མངོན་ཤེས་དང་རྫུ་འཕྲུལ་ལ་ཐོགས་པ་མེད་པ་ཤ་སྟག་ཡིན་ཀྱང་། མཐར་ཐམས་ཅད་མི་རྟག་པའི་ཚུལ་བསྟན་ཏེ། ད་ལྟ་ནི་སྔོན་དེ་ལྟ་བུ་བྱོན་ནོ་ཞེས་པ་ཙམ་ལས་མི་འདུག་ན། རང་རེའི་གདོས་བཅས་མི་གཙང་བའི་འཁྲུལ་འཁོར་སྒྱུ་ལུས་ཐོ་ཡོར་ལྟ་བུ་འདི་ལ་ནམ་འཇིག་དང་འདིར་འཇིག་ངེས་པ་མེད་པས། ད་ལྟ་ཉིད་ནས་སྒོ་གསུམ་དགེ་ལ་བསྐུལ་དགོས་སྙམ་དུ་སྒོམ་མོ། ། བཞི་པ་སྐྱེ་དགུའི་བདག་པོ་ཚངས་པ་ལ་སོགས་ཚེ་བསྐལ་པར་ཐུབ་ཅིང་གཟི་བརྗིད་ཕུན་སུམ་ཚོགས་པའི་ལྷ་དང་དྲང་སྲོང་རྣམས་ཀྱང་འཆི་བའི་122

ཛའིལེ ་ལྔ་སྡ འཕྲང་བྱིའི་སྨོ ཕརགནས་ལས་མ་ཐར། གཞན་ཡང་འཁོར་ལོས་སྒྱུར་རྒྱལ་ལ་སོགས་སྟོབས་དང་འབྱོར་པས་མངོན་པར་མཐོ་བ་དུ་མ་ཞིག་བྱོན་ཀྱང་། ད་ལྟ་ནི་དེ་ལྟར་བྱུང་བའི་གཏམ་ཙམ་ལས་ཅི་ཡང་མེད་ན། རང་རེའི་གནས་ཁང་ལོངས་སྤྱོད་སྦྲང་བུའི་ཚང་དང་སྦྲང་རྩི་ལྟ་བུ་འདི་ལ་རྟག་པ་དང་བརྟན་པ་ཅི་ཡོད་སྙམ་དུ་བསྒོམ་མོ། །ལྔ་པ་རང་རེའི་འཛམ་བུ་གླིང་པའི་མི་རྣམས་ནི། ནམ་འཆི་དང་འདིར་འཆི།འཆི་ལུགས་དང་འཆི་རྐྱེན། འཆི་བའི་དུས་ཚོད་ནི་སུ་ལའང་ཆ་མེད་ལ། དེ་ཡང་འཚོ་བའི་རྐྱེན་ནི་ཤིན་ཏུ་ཉུང་ལ། འཆི་བའི་རྐྱེན་ནི་ཤིན་ཏུ་མང་སྟེ། ཟས་ཟོས་པས་ན། ད་དུང་དུག་ཏུ་གྱུར་པའམ། གཞན་ཡང་གདོན་ལ་སོགས་པས་འཆི་བའི་རྐྱེན་བྱེད་པ་སོགས་འཆི་རྐྱེན་གྲངས་མང་བས་ན་ད་ལྟ་རང་འཆི་བ་གློ་བུར་དུ་སླེབས་ཏེ་སང་ཙམ་འབུ་སྲིན་ཞིག་ཏུ་སྐྱེས་མེད་པའི་ངེས་པ་མེད་པས་ན་ནམ་འཆི་ཆ་མེད་དང་འཆི་རྐྱེན་ངེས་མེད་ལ་བསམས་ནས་ཆོས་ལ་འབད་པར་བྱའོ། །དྲུག་པ་དཔེ་དོན་སྣ་ཚོགས་པ་སྤྱིར་བསྐལ་པའི་འཕེལ་འགྲིབ། བྱེ་བྲག་ནམ་ཟླ་དུས་བཞིའི་འགྱུར་ལྡོག་ལ་སོགས་པ་མི་རྟག་ཁྱད་པར་རང་རེ་གང་དུ་གནས་པའི་ཡུལ་གྲོང་དང་དགོན་སྡེ་རྣམས་ཀྱི་འབྱོར་རྒུད་དྲག་ཞན་སོགས་ཐམས་ཅད་མི་རྟག་པས་སྔར་ལྟར་གནས་པ་གཅིག་ཀྱང་མེད། དེ་ཡང་སྐྱེས་པ་ཐམས་ཅད་མི་རྟག་སྟེ་འཆི། བསགས་པ་ཐམས་ཅད་མི་རྟག་སྟེ་འཛད། འདུས་པ་ཐམས་ཅད་མི་རྟག་སྟེ་འབྲལ། བརྩིགས་པ་ཐམས་ཅད་མི་རྟག་སྟེ་འགྱེལ།སྐྱེ་དགུ་རྣམས་ཀྱི་ཚེ་ཟད་ཅིང་ཕར་ཕར་འགྲོ་བ་ནི་ནམ་མཁའི་གློག་དང་འདྲ་བས་ཤིན་ཏུ་མྱུར་ལ། ཚུར་ལ་བསྣོན་པ་ཅི་ཡང་མེད་པས་ལྡོག་ཏུ་མེད་པ་ནི་རི་གཟར་གྱི་འབབ་ཆུ་བཞིན་དུ་མྱུར་མགྱོགས་སུ་རང་དབང་སྐད་ཅིག་ཀྱང་མེད་པར་གཅེར་བུ་ལག་སྟོང་མཆན་ཏུ་བཅུག་ནས་ནོར་རྫས་གཉེན་འདུན་སོགས་འབྲལ་མི་ཕོད་བཞིན་དུ་ཤུལ་དུ་བོར་ཏེ་རང་ཉིད་གཅིག་པུ་མར་གྱི་དཀྱིལ་ནས་123

ཐོ〉 མའཇོའ་ཅསྡོ ས་ལ་3) 44འི་ །སྐ སྐུའིསྤུ་བཏོན་པ་བཞིན་དུ་འགྲོ་དགོས་ཏེ། རྒྱ་ཆེར་རོལ་པ་ལས། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། ། འགྲོ་བའི་སྐྱེ་འཆི་གར་ལ་བལྟ་དང་མཚུངས། །སྐྱེས་བུའི་ཚེ་འགྲོ་ནམ་མཁའི་གློག་འདྲ་སྟེ། ། རི་གཟར་འབབ་ཆུ་ལྟ་བུར་མྱུར་མགྱོགས་འགྲོ། ། ཞེས་སོ། ། འགྲོ་བའི་སྐྱེ་འཆི་ནི་གར་བསྒྱུར་པ་ལ་བལྟ་བ་དང་མཚུངས་པར་སྐད་ཅིག་ཡུད་ཙམ་རེ་ལ་གཞན་དུ་འགྱུར་ཞིང་མི་རྟག དེས་ན་ད་ལྟ་དལ་འབྱོར་གྱི་ལུས་རྟེན་འདི་རླུང་མཁྲིས་བད་ཀན་འགོ་བའི་ནད་ལ་སོགས་པས་ཀྱང་མ་ཟིན་པ་དང་། བཀྲེས་སྐོམ་ཚ་གྲང་ལ་སོགས་པའི་སྡུག་བསྔལ་གྱིས་ཀྱང་མ་གཟིར་ལ། གཞན་གྱི་བྲན་དང་ཁོལ་པོར་ཡང་མ་གྱུར། གྲོགས་ངན་པ་ལ་སོགས་གཞན་དབང་དུའང་མ་གྱུར་པས་རང་ཉིད་ཀྱི་ལུས་སེམས་ལ་རང་དབང་ཐོབ་པའི་རྟེན་འབྲེལ་ལེགས་པར་འགྲིག་པའི་དུས་འདིར། སྙོམས་ལས་འཛིན་པའི་ལེ་ལོའི་དབང་དུ་སོང་སྟེ་ཟས་གོས་གནས་མལ་སོགས་ལ་ཆགས་ཤིང་ཚེ་འདིའི་བདེ་སྐྱིད་སྙན་གསུམ་བསྒྲུབ་པའི་བྱ་རྩོལ་ལ་ཞེན་བཞིན་དུ་ཆོས་སང་ཉིན་བྱ་དང་གནངས་ཉིན་བྱ་ཟེར་ནས་མི་ཚེ་སྟོང་ཟད་དུ་བཏང་ནས་དལ་འབྱོར་གྱི་མི་ལུས་དོན་མེད་ཆུད་གསོན་ཞིང་འཆི་བ་གློ་བུར་དུ་སླེབས་ཙ་ན། རང་གི་འཁོར་གཡོག་རྣམས་དང་སྡིག་སྡུག་གཏམ་ངན་ཐམས་ཅད་ཁྱད་དུ་བསད་ནས་སེར་སྣས་བསགས་པའི་ལོངས་སྤྱོད་ཀྱི་དངོས་པོ་ཅི་ཡོད་དང་ཤིན་ཏུ་བརྩེ་བའི་གཉེན་དང་ཉེ་དུ་ལ་སོགས་རང་དང་འབྲེལ་བ་རྣམས་རྗེས་སུ་ནི་གཅིག་ཀྱང་མི་འབྲང་། བློས་ནི་མི་ཐོངས། དེ་དག་དང་མི་འབྲལ་ཞིང་འགྲོགས་པར་ལྟ་ཞིང་རེ་ཡང་དེ་ནི་ལྟ་ཅི་སྨོས་ཏེ་ད་ལྟ་ཟས་གོས་ལ་སོགས་པས་གཅེས་པར་བསྐྱངས་ཤིང་བདག་ཏུ་བཟུང་བའི་རང་གི་ལུས་འདི་ཡང་རིང་པོར་མི་ཐོགས་ཤིང་མྱུར་བར་འཆི་བདག་བདུད་པོ་ཁོས་ཞགས་ནག་དེ་སྐེ་ལ་བཞག་ཙ་ན། མཐོན་པོ་གནམ་ལྟ་བུ། བཙན་པོ་ཐོག་ལྟ་བུ། ཕྱུག་པོ་ཀླུ་ལྟ་བུ། མཛེས་པོ་ལྷ་ལྟ་བུ་སུ་124 ་

ཛའིལེ སྐུ་་ལ འ་ང་ཕྱིཇི་སྨོ རིབྲོཡང་རུང་སྟེ་བྱ་ཐབས་སྐད་ཅིག་ཀྱང་མེད་པར་དབུགས་ནི་ངར། བཀྲག་མདངས་ཉམས། ཡན་ལག་གཡོབ། འདུ་ཤེས་འཁྲུལ། རོ་ཞེས་ཀུན་གྱིས་སྐྱུག་བྲོ་བ་དང་འཇིགས་པ་དེར་ལིང་གིས་སོང་བའི་དུས་སུ། མལ་དྲོ་འཇམ་གྱི་ནང་ནས་གོས་མེད་གཅེར་བུར་ཕྱུངས་ཏེ་གྲོགས་མེད་ཀྱི་ས་ཕྱོགས་འཇིགས་སུ་རུང་བའི་དུར་ཁྲོད་སྟོང་པར་བསྐྱལ་ཏེ། ཝ་དང་བྱ་རྒོད་དང་ཁྱི་ཡིས་སྡེར་མོས་ཡན་ལག་དང་ཉིང་ལག་རྣམས་འདྲད་ཅིང་ཟ་བའི་དུས་སུ་སྐྲ་དང་རུས་དུམ་ཀྱང་ཕན་ཚུན་དུ་འཐོར་བའི་སྐབས། ལས་དཀར་ནག་འབའ་ཞིག་གི་རྗེས་སུ་འགྲོ་ཞིང་རྣམ་ཤེས་ལས་ཀྱི་གཞན་དབང་ཅན་མིང་བཞི་འདུས་པའི་ཕུང་པོ་ལ། དབང་པོ་ཀུན་ཚང་ཞིག་རྣམ་གྲོལ་གྱི་ས་དང་མའི་མངལ་མ་གཏོགས། གང་ལའང་ཐོགས་པ་མེད་པ། བྱ་སྒྲོ་རླུང་གིས་ཁྱེར་བ་ལྟར་བར་དོའི་ཡུལ་དུ་འཁྱམས་ཙ་ན། ཉམ་ང་བའི་འཕྲང་ལ་འཇིགས་པའི་སྒྲ་བཞི་སྟེ། ས་རླུང་ལོག་པ་ལས་རི་བོ་ཉིལ་བ་ལྟ་བུའི་སྒྲ་དང་། ཆུ་རླུང་ལས་རྒྱ་མཚོ་འཆོལ་བ་ལྟ་བུའི་སྒྲ་དང་། མེ་རླུང་ལས་ནགས་ཚལ་ཚིག་པ་ལྟ་བུའི་སྒྲ་དང་། རླུང་གི་རླུང་ལས་དུས་ཀྱི་རླུང་སྒྲ་ལྟར་གྲགས་པ་དང་། གཞན་ཡང་མུན་ནག་དང་ཁ་ཆར། དུག་གསུམ་གྱི་ཤེས་པའི་རང་གདངས་གཅོང་རོང་གཡང་ས་དཀར་པོ་དང་། དམར་པོ་དང་། ནག་པོ་སོགས་འཇིགས་པ་ཤིན་ཏུ་ཆེ་བའི་གཡང་ས་ལ་རང་ཉིད་ལྷུང་སྙམ་པ་ལ་སོགས་པའི་སྡུག་བསྔལ་མྱོང་བའི་དུས་སུ་ཤིན་ཏུ་བཟོད་པར་དཀའ་སྙམ་དུ་འདུན་པ་དྲག་པོས་དྲན་པར་བྱས་ནས་འགྲོ་འདུག་ཉལ་གསུམ་ཐམས་ཅད་ལ་འཇིག་རྟེན་འདིའི་སྤྱོད་ལམ་གྱི་ཐ་མ་ཡིན་ནོ་ཞེས་ངག་ཏུའང་བརྗོད་ལ་ཡིད་ལ་དུང་ངེ་སྒོམ་པར་བྱའོ། ། བློ་སྣ་སོགས་གསོལ་བ་གདབ། ཅེས་གསུངས་པ་ལྟར། རང་རང་གིས་མི་རྟག་འཆི་བ་དྲན་པར་བྱའོ། །125

ཛའི མ་ཆོས་རྫོགས་ལ་ཆེ ཝོའི་ མ ཞགཛའིགསུམ་པ། ལས་རྒྱུ་འབྲས་བསམ་པ།ལས་རྒྱུ་འབྲས་བསམ་པ་ནི། 〈རྫོགས་ཆེན་མ་རིག་མུན་སེལ་〉ལས།གསུམ་པ་ལས་རྒྱུ་འབྲས་ལ་བསམ་པ་ནི། དེ་ཡང་གོང་དུ་བཤད་པ་ལྟར་འཆི་བ་མི་རྟག་པས་ཚེས་དུས་བྱས་ཀྱང་སྐྱོན་མེད་དེ། ཡང་སྐྱེས་ནས་འོང་སྙམ་ན། ཤི་ནས་གར་སྐྱེས་ལས་ལ་རག་ལས་པས། ལས་དགེ་བ་བྱས་པས་མངོན་མཐོ་ལྷ་མིའི་གོ་འཕང་ཐོབ་ལ། ལས་མི་དགེ་བ་ལས་ངན་འགྲོར་སྐྱེ་བ་སྟེ། རིན་ཆེན་ཕྲེང་བ་ལས། དགེ་བ་ལས་ནི་བདེ་བ་དང་། ། དེ་བཞིན་བདེ་འགྲོ་ཐམས་ཅད་དོ། །མི་དགེ་བ་ལས་སྡུག་བསྔལ་དང་། ། དེ་བཞིན་ངན་འགྲོ་ཐམས་ཅད་དོ། །ཞེས་དང་། ཨོ་རྒྱན་རིན་པོ་ཆེའི་ཞལ་ནས། ཚེ་རབས་མང་པོར་སྡུག་བསྔལ་རྒྱུར་གྱུར་པའི། ། སྡིག་པས་ཚེ་འདིར་བདེ་བའི་ཅི་ཞིག་བྱ། ། ཚེ་འདི་ཡུན་ཐུང་ལོ་ཟླ་འགའ་ཞིག་ཡིན། ། འཇིག་རྟེན་ཕྱི་མ་ཚད་བཟུང་མེད་པའི་ཕྱིར། ། སྐྱེ་བ་གཞན་དུ་སྡུག་བསྔལ་མི་འབྱུང་ཞིང་། ། བདེ་བའི་ཐབས་སུ་དགེ་སྡིག་བླང་དོར་བྱ། ། ཞེས་གསུངས། དེ་ནས་ཐར་པ་འདོད་པས་བདག་གིས་བླང་དོར་དུ་བྱའོ། ། སོ་སོར་ཐར་པ་ལས། སྡིག་པ་ཅི་ཡང་མི་བྱ་སྟེ། ། དགེ་བ་ཕུན་སུམ་ཚོགས་པར་སྤྱད། ། རང་གི་སེམས་ནི་ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ། ཞེས་གསུངས་པ་བཞིན། དགེ་བ་ནི་གཉིས་ཏེ། བསོད་ནམས་ཆ་མཐུན་དང་། ཐར་པ་ཆ་མཐུན་ནོ། ། དང་པོ་བསོད་ནམས་ཆ་མཐུན་གྱི་དགེ་བ་བཅུ་ནི། ལུས་ཀྱི་ལས་གསུམ་གྱི་དང་པོ། སྲོག་གཅོད་པ་སྤང་བ་ནི།ཆེ་བ་མི་དང་མིར་ཆགས་པ་གསོད་པ། ཆུང་བ་ཤིག་གསོད་པ་སོགས་སྤང་བའོ། ། གཉིས་པ་མ་བྱིན་པ་ལེན་པ་ནི། གང་ཟག་གཞན་གྱིས་བདག་ཏུ་བཟུང་བའི་གསེར་དངུལ་སོགས་དངོས་པོ་ཆེ་ཆུང་དངོས་སུ་འཕྲོག་པ་དང་འཇབ་བུས་126

ཛའིལེ ་ལྷ་སྡ ་མོང་ཕྱིའི་སྔོ རིརྐུ་བ་གཉིས། འདི་ལ་དབྱེ་ན་གཡར་པོ་དང་། བཅོལ་པོ་སྣ་ཚོགས་གཡོ་ཐབས་ཀྱིས་བླངས་པ་དང་། སྐྱིན་པ་མི་འཇལ་བ་དང་། བྲེ་སྲང་ལ་གཡོ་སྒྱུ་བྱས་ནས་རྐུ་བ་སོགས་སྤང་བའོ། ། གསུམ་པ་ལོག་གཡེམ་ནི་སྐྱེས་པ་དང་བུད་མེད་སོགས་ཀྱིས་སྐུ་གསུང་ཐུགས་རྟེན་གྱི་མདུན་དུ་མི་ཚངས་པར་སྤྱད་པ་དང་། རང་དང་གཞན་གྱི་སྦྱོར་བ་ལ་བརྟེན་པའི་ལོག་གཡེམ་ཐམས་ཅད་སྤང་བ་དང་། རང་གི་ཆུང་མ་ལ་ཡང་བསྙེན་གནས་སོགས་ཀྱི་སྡོམ་པ་བླངས་པའི་དུས་སུ་མི་སྤྱད་པ་དང་། ཁྱད་པར་རྩ་རླུང་བས་ཐིག་ལེ་ཉམས་མི་ཆོག་པས། རྒྱས་པ་ནི་གཞུང་གཞན་ལ་བལྟས་ནས་སྤང་བའོ། ། ངག་གི་ལས་བཞིའི་དང་པོ་ནི། རྫུན་བཤད་པའི་སྒོ་ནས་དབང་པོ་དྲུག་ཡིན་ཏེ། མིག་གི་དབང་པོའི་སྒོ་ནས། མཐོང་བ་ལ་མ་མཐོང་ཞེས་གོ་ལྡོག་སྟེ་སྨྲ་བ་དང་། རྣ་བའི་དབང་པོ་དང་། སྣའི་དབང་པོ་དང་། ལྕེའི་དབང་པོ་དང་། ལུས་ཀྱི་དབང་པོ་དང་། ཡིད་ཀྱི་དབང་པོ་བཅས་སོ་སོའི་ཡུལ་ལ་བརྟེན་ནས་རྫུན་ཕྲ་རགས་ཐམས་ཅད་སྤང་བའོ། ། ངག་གི་ལས་གཉིས་པ་ཕྲ་མ་ནི། བླ་མ་དང་སློབ་མ་སོགས་གང་ཟག་ཡིན་ཚད་མཐུན་པ་མི་མཐུན་པར་བཅོས་པ་ཐམས་ཅད་སྤང་བའོ། ། ངག་གི་ལས་གསུམ་པ་ཚིག་ཙུབ་ནི། རབ་བྱུང་དང་སྐྱེས་པ་ཕོ་མོ་སོགས་ལ་མི་སྙན་པའི་མིང་སྣ་ཚོགས་ཀྱིས་དམ་ཉམས་ཟེར་བ་དང་། སྤྲེའུ་དང་སེང་གེ་བདུད་མོ་ཟེར་བ་སོགས་ཚིག་ངན་སྨྲ་བ་ནི་བསོད་ནམས་ཉམས་པའི་རྒྱུ་དང་སྡུག་བསྔལ་ཡུན་རིང་དུ་མྱོང་དགོས་པའི་ལས་ཡིན་པས་རྣམ་པ་ཀུན་ནས་སྤང་བའོ། ། ངག་གི་ལས་བཞི་པ་ངག་འཁྱལ་ནི།དོན་མེད་པའི་གཏམ་སྣ་ཚོགས་སྨྲ་བ་དང་། གླུ་ལེན་པ་དང་། རྒྱལ་བློན་ཆོམ་རྐུན་དམག་སོགས་ལ། མཐོ་བཤད་དམའ་བཤད་སྨྱོན་པ་བཞིན་དུ་ཁ་ནས་ཅི་ཟེར་མེད་པ་རྣམས་སྤང་བའོ། ། ཡིད་ཀྱི་ལས་གསུམ་གྱི་དང་པོ་བརྣབ་སེམས་ནི།གང་ཟག་གཞན་གྱིས་བདག་ཏུ་བཟུང་བའི་དངོས་པོ་ཡིད་དུ་འོང་བ། རྟ་ནོར་127

ཐོའི མ་ཆོས་རྫོགས་ལ་ཆེ ཡོའི་ མ ཞགའཇིརྒྱནགོས་ཟས་དང་གནས་དང་འཁོར་སོགས་འདི་དང་འདི་ལྟ་བུ་བྱུང་ན་སྙམ་པའི་བློ་ཐམས་ཅད་བརྣབ་སེམས་ཡིན་པས་སྤང་བའོ། ། ཡིད་ཀྱི་ལས་གཉིས་པར་གནོད་སེམས་ནི། རང་དང་མི་མཐུན་པ་དག་ལ་ན་ཚ་ཤི་གོད་སོགས་མི་འདོད་པ་འདི་དང་འདི་ལྟ་བུ་བྱུང་ན། ཅི་མ་རུང་སྙམ་པ་ཐམས་ཅད་སྤང་བའོ། ། ཡིད་ཀྱི་ལས་གསུམ་པ་ལོག་ལྟ་ནི། ཕྱག་བསྐོར་བ་ཁ་ཏོན་སོགས་རྣམ་དཀར་ལ་བརྩོན་པ་བྱས་ཀྱང་ཚེ་བསོད་ནམས་དབང་ཐང་མི་རྒྱས་ཤིང་། འབྲས་བུ་བདེ་བ་མི་འབྱུང་ཟེར་བ་དང་སྲོག་གཅོད་སོགས་མི་དགེ་བ་བཅུ་རྒྱུན་དུ་བྱས་ཀྱང་འབྲས་བུ་སྡུག་བསྔལ་མི་འབྱུང་ཟེར་བ་སོགས་ཏེ། རྒྱས་པར་གཞུང་གཞན་ལམ་རིམ་སོགས་ལས་ཤེས་པར་བྱས་ནས་སྤང་བའོ། ། དེ་ལྟར་མི་དགེ་བཅུ་སྤངས་པའི་རྣམ་སྨིན་གྱི་འབྲས་བུ་མཐོ་རིས་ལྷ་མིའི་གོ་འཕང་འཐོབ་ལ། བྱེད་པ་རྒྱུ་མཐུན་གྱི་དགེ་བཅུ་བྱེད་པར་སྤྲོ་ཞིང་། མྱོང་བ་རྒྱུ་མཐུན་གྱི་འབྲས་བུ་ནི། ཀུན་མཁྱེན་ཆེན་པོའི་ཞལ་ནས། སྲོག་གཅོད་སྤངས་པས་ཚེ་རིང་ནད་མེད་ཅིང་། །མ་བྱིན་ལེན་སྤངས་འབྱོར་བ་ཕུན་སུམ་ཚོགས། ། ལོག་པར་གཡེམ་སྤངས་ཁྱིམ་ཐབ་དགྲ་ཟླ་མེད། ། རྫུན་དུ་སྨྲ་སྤངས་གཞན་གྱིས་བསྟོད་པ་སྟེ། ། ཙུབ་མོ་རྣམ་སྤངས་སྙན་པར་སྨྲ་བས་བདེ། ། ཕྲ་མ་རྣམ་སྤངས་མཐོང་ན་མི་མཐུན་མེད། །བཀྱལ་ཀ་སྤངས་པས་ཚིག་བཟུང་འོས་པར་འགྱུར། ། བརྣབ་སེམས་སྤངས་པས་རེ་བ་འགྲུབ་པ་སྟེ། ། གནོད་སེམས་སྤངས་པས་ཡིད་འོང་མཐོང་ན་ཞི། ། ལོག་པར་ལྟ་སྤངས་ལྟ་བ་བཟང་པོ་སྟེ། ། མཐོ་རིས་བགྲོད་པའི་ཤིང་རྟ་དགེ་བ་བཅུ། །མངོན་མཐོ་བདེ་འདོད་རྣམས་ཀྱིས་དང་དུ་ལོངས། ། ཞེས་གསུངས་སོ། ། བདག་པོའམ་དབང་གི་འབྲས་བུ་ཡུལ་ལ་སྨིན་ཏེ། དེ་ལ་སྲོག་གཅོད་པ་སྤངས་པས་ནི།ཡུལ་བཟང་ལ་ཉམས་དགའ་བར་སྐྱེའོ། ། མ་བྱིན་པ་ལེན་པ་སྤངས་པས་བཟའ་བཏུང་འཇུ་སླ་ཞིང་རོ་བྲོ་བ་དང་། སྨན་མཐུ་ཆེ་བའི་ཡུལ་དུ་སྐྱེའོ། ། འདོད་པའི་128

ཛའིལེ ལྗ་ལ ་མོང་བྱིའི་སྔོ འབྲོལོག་པར་གཡེམ་པ་སྤངས་པས་ས་ཕྱོགས་གཙང་ལ་སྤོས་ཀྱི་ངད་དང་ལྡན་པའི་སྨན་ཤིང་ཅན་དུ་སྐྱེའོ། ། རྫུན་དུ་སྨྲ་བ་སྤངས་པས་ཡུལ་ཕྱོགས་གང་ན་དགྲ་དང་ཆོམ་རྐུན་ལ་སོགས་པའི་གནོད་འཚེ་མེད་ཅིང་མི་བསླུ་བར་སྐྱེའོ། ། ཕྲ་མ་སྤངས་པས་གང་ན་སྐྱེ་དགུ་མཐུན་ཞིང་ས་ཕྱོགས་རྡོ་གསེག་དང་ཚེར་མ་ཉུང་བར་སྐྱེའོ། །ཚིག་ཙུབ་མོ་སྤངས་པས་དུས་ཚིགས་མ་ལོག་ཅིང་མེ་ཏོག་དང་འབྲས་བུ་དུས་སུ་སྨིན་པའི་ཡུལ་དུ་སྐྱེའོ། ། བཀྱལ་བ་སྤངས་པས་ས་ཕྱོགས་ཐམས་ཅད་ཐང་ཀ་མཉམ་ལ་མཚོ་དང་རྫིང་བུས་བརྒྱན་པར་སྐྱེའོ། ། བརྣབ་སེམས་སྤངས་པས་ས་ཕྱོགས་མེ་ཏོག་དང་། འབྲས་བུ་དང་ལོ་ཏོག་བཟང་དགུ་འཕེལ་བ་མཐོང་བར་སྐྱེའོ། ། གནོད་སེམས་སྤངས་པས་ལོ་མ་དང་འབྲས་བུ་མང་ཞིང་རོ་ཞིམ་པར་སྐྱེའོ། །ལོག་པར་ལྟ་བ་སྤངས་པས་འབྲས་བུ་དང་རིན་པོ་ཆེ་ལ་སོགས་པའི་འབྱུང་ཁུངས་བཟང་ཞིང་མགོན་སྐྱབས་དང་དཔུང་གཉེན་ཕུན་སུམ་ཚོགས་པར་སྐྱེའོ། ། ཞེས་དགེ་བ་བཅུའི་མདོ་ལས་གསུངས་སོ། ། དེས་ན་དགེ་བ་བཅུ་ལ་རྟག་ཏུ་འབད་པར་བྱ་དགོས་སྙམ་དུ་བསམ་པར་བྱའོ། ། དགེ་བཅུའི་མི་མཐུན་་ཕྱོགས་ནི་མི་དགེ་བཅུ་སྟེ། མཛོད་ལས། སྲོག་གཅོད་པ་ནི་བསམ་བཞིན་དུ། །མ་ནོར་བ་ནི་གཞན་གསོད་པའི། ། མ་བྱིན་ལེན་པ་གཞན་གྱི་ནོར། ། མཐུ་དང་འཇབ་བུས་བདག་གིར་བྱེད། ། བགྲོད་མིན་བགྲོད་པར་འདོད་པ་སོགས། །ལོག་པར་གཡེམ་པ་རྣམ་པ་བཞི། ། རྫུན་ཚིག་འདུ་ཤེས་གཞན་བསྒྱུར་བའི། ། ཚིག་དོན་མངོན་པར་གོ་བའོ། ། ཕྲ་མ་ཕ་རོལ་དབྱེ་བའི་ཚིག ། མི་སྙན་རྩོད་པ་རྩུབ་མོ་སྟེ། ། ཉོན་མོངས་ཅན་ཀུན་བཀྱལ་བ་ཡིན། ། བསམ་ཆོས་ངན་ཞིང་བརྣབ་སེམས་ནི། །ལོག་པའི་གཞན་གྱི་ནོར་ལ་ཆགས། ། གནོད་སེམས་སེམས་ཅན་ལ་སྡང་བ། ། དགེ་དང་མི་དགེ་མི་ལྟ་བར། ། ལོག་པར་ལྟ་བ་ཡིན་འདི་ལ། ། ཞེས་གསུངས་པ་བཞིན་ནོ། ། དེ་ལྟ་བུའི་མི་དགེ་བ་ཆུང་ངུ་སྤྱད་པས་དུད་འགྲོ129

ཛའི མཡོས་རྫོགས་ལ་ཆེ ཡོཇི་ མ ཞ ཛའིའབྲིང་གིས་ཡི་དྭགས། ཆེན་པོས་དམྱལ་བ་མྱོང་བ་ནི། རྣམ་སྨིན་གྱི་འབྲས་བུའོ། །རྒྱུ་མཐུན་གྱི་འབྲས་བུ་ནི་རྣམ་སྨིན་སྲབ་ནས་ངན་སོང་ལས་ཐར བརྒྱ་ལམ་ཞིག་ན་མཐོ་རིས་ཐོབ་ཀྱང་། བྱེད་པ་རྒྱུ་མཐུན་གྱི་སྔོན་མི་དགེ་བཅུ་གང་གོམས་པས་བག་ཆགས་ཀྱིས་མི་དགེ་བཅུ་སྤྱོད་པ་ལ་སྤྲོ་ཞིང་དགེ་སེམས་མི་སྐྱེ་བ་ཅན་དུ་སྐྱེ་ལ། མྱོང་བ་རྒྱུ་མཐུན་གྱི་འབྲས་བུ་ནི་ལས་བརྒྱ་བ་ལས། དེ་བརྒྱ་ལམ་ཞིག་ན་ལྷ་དང་མི་རྣམས་ཀྱི་ནང་དུ་ཕྱིན་ཡང་། སྲོག་གཅོད་པ་ཉིད་ཀྱིས་ཚེ་ཐུང་ཞིང་ནད་མང་བར་འགྱུར་རོ། ། མ་བྱིན་པར་བླངས་པ་ཉིད་ཀྱིས། ཡོ་བྱད་ཀྱིས་བྲེལ་ཞིང་ཕོངས་ལ་དགྲ་དང་ཐུན་མོང་དུ་འགྱུར་རོ། ། འདོད་པས་ལོག་པར་གཡེམ་པ་ཉིད་ཀྱིས་ཁྱིམ་ཐབ་ཡིད་དུ་མི་འོང་ཞིང་། གཞན་དང་ཐུན་མོང་དུ་འགྱུར་རོ། ། རྫུན་དུ་སྨྲས་པ་ཉིད་ཀྱིས་སྐུར་བ་མང་ལ་གཞན་གྱིས་བསླུ་བར་འགྱུར་རོ། ། ཕྲ་མ་ཉིད་ཀྱིས་གཡོག་འཁོར་ངན་ཞིང་མི་འདུམ་པར་འགྱུར་རོ། །ཚིག་ཙུབ་མོ་ཉིད་ཀྱིས་མི་སྙན་པ་དང་འཐབ་མོའི་ཚིག་ཏུ་འགྱུར་རོ། ། བཀྱལ་བ་ཉིད་ཀྱིས་ཚིག་བཟུང་བར་མི་འོས་ཤིང་སྤོབས་པ་མ་ངེས་པར་འགྱུར་རོ། །བརྣབ་སེམས་ཉིད་ཀྱིས་འདོད་པ་ཆེ་ཞིང་ཆོག་མི་ཤེས་པར་འགྱུར་རོ། ། གནོད་སེམས་ཉིད་ཀྱིས་ཕན་པ་མི་འཚོལ་ཞིང་གནོད་པ་སྒྲུབ་པའི་གཞིར་འགྱུར་རོ། །ལོག་པར་ལྟ་བ་ཉིད་ཀྱིས་ལྟ་བ་ངན་པ་དང་གཡོ་སྒྱུ་ཆེ་བར་འགྱུར་རོ། ། ཞེས་གསུངས་སོ། ། བདག་པོའམ་དབང་གི་འབྲས་བུ་ནི་ཡུལ་ལ་སྨིན་པ་སྟེ། ཀུན་མཁྱེན་ཆེན་པོའི་ཞལ་ནས། སྲོག་གཅོད་པ་ནི་ས་ཕྱོགས་གཟི་བརྗིད་ཆུང་། །སྨན་ཤིང་ལོ་འབྲས་མེ་ཏོག་བཟའ་བཏུང་སོགས། ། མཐུ་ཆུང་འཇུ་དཀའ་ཚེ་ལ་བར་དུ་གཅོད། ། མ་བྱིན་ལེན་པས་ལོ་ཏོག་འབྲས་མི་སྨིན། ། སད་སེར་མུ་གེས་འཇིགས་པའི་ཡུལ་དུ་སྐྱེ། ། ལོག་པར་གཡེམ་པས་བཤང་གཅི་འདམ་རྫབ་ཁྲོད། །ལྗན་ལྗིན་མི་གཙང་དྲི་ངན་སྐྱེ་བའི་ཡུལ། ། དོག་ཅིང་ཉམ་ང་ཉམས་མི་130

ཐོའིལེ ལྗ་ལ ་མོཇ་བྱིརི་སྨོ ཝཱཀྲོདགའ་བར་སྐྱེ། ། རྫུན་གྱིས་ཡུལ་རྣམས་མི་མཐུན་འཇིགས་དང་བཅས། ། འབྱོར་བ་གཡོ་ཞིང་གཞན་གྱིས་བསླུ་བར་སྐྱེ། ། ཕྲ་མའི་ས་ཕྱོགས་བགྲོད་དཀའ་མཐོ་དམན་ཅན། ། ངམ་གྲོག་གཡང་ས་གཅོང་རོང་ལ་སོགས་པ། ། རེག་ན་མི་བདེ་སྣ་ཚོགས་ཡུལ་དུ་སྐྱེ། ། ཙུབ་མོས་སྡོང་དུམ་རྡོ་གསེག་ཚེར་མ་དང་། ། རྡུལ་དང་ཉལ་ཉིལ་འབྲས་ངན་ཙུབ་པ་དང་། ། ཚྭ་སྒོག་ལ་སོགས་མི་དགེའི་ཡུལ་དུ་སྐྱེ། ། བཀྱལ་བས་ལོ་འབྲས་མི་སྨིན་དུས་ཚིགས་ལོག ། རིང་དུ་མི་བརྟན་མི་གནས་ཡུལ་དུ་སྐྱེ། ། བརྣབ་སེམས་འབྲས་སོགས་ཉུང་ཞིང་སྤུན་པ་མང་། ། བཟང་པོའི་དུས་ཚིགས་འགྱུར་བ་མཐོང་བར་སྐྱེ། ། གནོད་སེམས་ལོ་ཏོག་འབྲས་བུ་ཚ་ཞིང་ཁ། །རྒྱལ་པོ་ཆོམ་རྐུན་མི་རྒོད་སྦྲུལ་ལ་སོགས། ། རང་བཞིན་གནོད་པ་མང་པོའི་ཡུལ་དུསྐྱེ། ། ལོག་ལྟས་རིན་ཆེན་འབྱུང་ཁུངས་མི་ལྡན་ཞིང་། ། སྨན་འབྲས་མེ་ཏོག་འབྲས་བུ་ཉུང་བ་དང་། ། སྐྱབས་དང་སྐྱོབ་པ་དཔུང་གཉེན་མེད་པར་སྐྱེ། ། ཞེས་གསུངས། དེ་ན་མི་དགེ་བཅུ་པོ་འདི་ཉིད་དུག་དང་འདྲ་བའི་རྣམ་སྨིན་ཙུབ་མོ་མྱོང་དགོས་པའི་ཕྱིར་ངོ་ལྐོག་གང་དུའང་སྤང་དགོས་སྙམ་དུ་བསམ་ལ་དེ་དག་འགོག་པ་ལ་བསླབ་པར་བྱའོ། །གཉིས་པ་ཐར་པ་ཆ་མཐུན་གྱི་དགེ་བ་ནི། སྣང་བཅས་བསོད་ནམས་ཀྱི་ཚོགས་དགེ་བཅུ་དང་། ཕ་རོལ་ཏུ་ཕྱིན་པ་ལྔ་ལ་སོགས་པ་ཀུན་རྫོབ་པ་རྣམས་དང་། སྣང་མེད་ཡེ་ཤེས་ཀྱི་ཚོགས་ཤེས་རབ་སྟོང་པ་ཉིད་གཉིས་ཟུང་དུ་འབྲེལ་བ། དཔེར་ན་སྤྲུལ་པ་སྒྱུ་མ་ལྟར་དུ་སྤྱོད་པ་ནི་བྱང་ཆུབ་ཀྱི་ཚོགས་དམ་པའོ། །དེ་ཡང་བསོད་ནམས་ཆ་མཐུན་གྱི་དགེ་བ་ནི་འཇིག་རྟེན་པས་དངོས་པོ་དང་མཚན་མར་འཛིན་པ་ལས། འདིར་དགེ་བ་གང་སྤྱོད་དུས་ཉིད་ནས་དངོས་པོ་དང་མཚན་མ་མེད་པར་ཤེས་རབ་སྟོང་པ་ཉིད་ཀྱིས་རྩིས་ཟིན་པའོ། ། བསོད་ནམས་དང་ཡེ་ཤེས་ཀྱི་ཚོགས་གཉིས་ཟུང་དུ་འབྲེལ་བས་སྐུ་གཉིས་མངོན་དུ་བྱེད་131

ཛའི མཞེསས་རྔོ ས་པ་ཆེ བསྡོཇི་ མ ཞ ཐོའིདེ། རིན་ཆེན་ཕྲེང་བ་ལས། སངས་རྒྱས་རྣམས་ཀྱི་གཟུགས་སྐུ་ནི། ། བསོད་ནམས་ཚོགས་ལས་བྱུང་བ་སྟེ། ། ཆོས་ཀྱི་སྐུ་ནི་མདོར་བསྡུ་ན། ། རྒྱལ་པོ་ཡེ་ཤེས་ཚོགས་ལས་འཁྲུངས། ། དེ་ལྟ་བས་ན་ཚོགས་དེ་གཉིས། ། སངས་རྒྱས་ཉིད་ནི་འཐོབ་པའི་རྒྱུ། ། དེ་ལྟར་འདོད་ན་བསོད་ནམས་དང་། ། ཡེ་ཤེས་འདི་ནི་རྟག་བརྟེན་མཛོད། ། ཅེས་སོ། ། དེའང་དགེ་བ་གང་བྱེད་ཀྱང་སྦྱོར་བ་སེམས་བསྐྱེད།དངོས་གཞི་རང་བཞིན་མེད་རྟོགས། རྗེས་བསྔོ་བ་གསུམ་གྱིས་ཟིན་པར་བྱ་བ་ནི།ཚོགས་བསགས་ཚུལ་གྱི་མཆོག་དམ་པའོ། ། འདི་ལྟར་ཚོགས་བསགས་བྱས་ན་བསོདནམས་ཆ་མཐུན་ལྟར་ཟད་པར་འགྱུར་བ་མ་ཡིན་གྱི། གནས་སྐབས་ལྷ་མིའི་བདེ་བ་མྱོང་ཞིང་མཐར་ཐུག་སངས་རྒྱས་ཀྱི་གོ་འཕང་འཐོབ་པའོ། ། དེས་ན་འདི་ལྟར་ཚོགས་གཉིས་གསོག་པ་ལ་སྐྱོ་ངལ་མེད་པར་ཁྱིམ་བདག་གིས་སོ་ནམ་བྱེད་པ་ལྟ་བུ་དང་། དགེ་བ་གང་བྱེད་ཀྱང་དཔའ་མི་ཞུམ་པ་དཔའ་བོ་གཡུལ་དུ་འཇུག་པ་ལྟ་བུ་དང་། བར་མཚམས་མེད་པར་འགལ་མེའི་འཁོར་ལོ་བསྐོར་བ་ལྟར་བསླབ་པར་བྱའོ་སྙམ་དུ་བསམ་པར་བྱའོ། ། ཞེས་གསུངས་པ་ལྟར་ཡིན་ཞིང་། དེ་བཞིན་དུ་རང་ཅག་རྣམས་ཀྱིས་ལས་དགེ་བ་བགྱིས་པར་རྟེན་འབྲས་བུ་བདེ་བ་དང་། མི་དགེ་བ་བགྱིས་པ་ལ་རྟེན་འབྲས་བུ་སྡུག་བསྔལ་གྱི་རྒྱུར་སྨིན་པ་སྟེ། དེ་འདྲ་ཞིག་ཡིན་ཚུལ་ཆེ་ས་ཟབ་ས་ནས་བཤད་མི་དགོས་ཤིང་། འཇིག་རྟེན་འཚོ་བ་དངོས་ཀྱི་ཁྲོད་དུ་རྒྱུན་པར་ཕྲད་པ་དང་། ཚོར་བ་དང་། མཐོང་བ་དང་། ཐོས་པ་སོགས་བྱེད་ཐུབ་པ་ཡིན། ཁྱོད་ཀྱིས་མི་གཞན་པ་ཞིག་ལ་རང་ཕན་གྱི་དམིགས་ཡུལ་ཅི་ཡང་མེད་པར་གཞན་ཕན་སྒྲུབ་འདོད་ཀྱིས་རོགས་རམ་བྱེད་པའམ་ཡང་ན་ཕན་བཏགས་པ་ན། རྒྱུ་དེས་ཁྱོད་ལ་སེམས་བདེ་བ་དང་དགའ་སྤྲོ་སྐྱེས་པའི་དཔལ་སྟེར་བའི་ཁར། རོགས་རམ་བྱས་པའམ་ཕན་བཏགས་པའི་མི་དེས་ཁྱོད་ལ་གུས་ཤིང་བཀུར་ནས་དྲིན་ལན་འཇལ་བ་ཡིན།132

འཇིལེ ལྗ་པ ་མོང་ཕྱིའི་རྗོ རིཁྱོད་ཀྱིས་རང་ཉིད་མཐོ་འདོད་དང་གཞན་དམའ་འདོད་ཀྱི་ཀུན་སློང་ངན་པས་རང་ལས་མཐོ་བར་ཕྲག་དོག་དང་རང་ལས་ང།མའ་བར་མཐོང་ཆུང་བྱེད་བཞིན་སྐོག་ནས་གནོད་ཅིང་འཚེ་བར་བྱས་ན། ཕྱིས་མི་རྣམས་ཀྱིས་ཚུལ་དེ་ཤེས་ཏེ་ཁྱོད་ནི་མ་རབས་ཐ་ཤལ་ཞིག་རེད་ཅེས་དམོད་པའི་ཆར་འབེབས་ཤིང་། ཁྱོད་ཀྱིས་རང་ལ་དམོད་བོར་བ་ཐོས་ན་ཞེ་སྡང་ལངས་ཏེ་སྙིང་མི་བདེ་བ་དང་། དེས་ལུས་ཀྱི་འབྱུང་ཁམས་འཁྲུག་ཏུ་བཅུག་ནས་ནད་རྣམ་པ་སྣ་ཚོགས་བསྐྱེད་པ་ཡིན།གཞན་ཡང་ཁྱོད་ཀྱིས་ཐད་ཀར་གནོད་བསྐྱལ་བའི་མི་དེས་རང་ཉིད་ལ་གནོད་སྐྱེལ་མཁན་ཁྱོད་ཡིན་པ་ཤེས་པ་ན། འཁོན་དུ་བཟུང་ཞིང་གནོད་ལན་དུ་གནོད་སྐྱེལ་ཞིང་། དེ་ལྟར་རང་གཞན་གཉིས་ཀྱི་བར་དུ་འདུམ་ཐབས་མེད་པའི་འགལ་བ་ཆེན་པོ་བྱུང་བ་སྟེ། འགལ་བ་བསྡད་ཀྱིན་བསྡད་ཀྱིན་ཇེ་ཆེར་འགྲོ་ཞེས་གྲགས་པ་ལྟར་འགལ་བ་རིམ་བཞིན་ཇེ་ཆེར་གྱུར་ནས་ཕན་ཚུན་འཁོན་པ་དང་།འཐབ་པ་དང་། འཛིང་པ་དང་། གསོད་པ་སོགས་བྱེད་པའི་འབྲས་བུ་སྨིན་པ་ན། ཁྱོད་ཀྱི་སེམས་བདེ་ཐབས་མེད་པར་གྱུར་ནས་འཚོ་བ་དང་མི་ཚེ་ཡང་སྡུག་བསྔལ་བསྲན་མི་བཟོད་པ་ཞིག་ཏུ་འགྱུར་བ་ཡིན། མངོན་སུམ་འཚོ་བའི་ཁྲོད་ཀྱི་གནས་ཚུལ་དེས་ཀྱང་དགེ་བ་བགྱིས་པ་ལ་སྨིན་པའི་འབྲས་བུ་དང་མི་དགེ་བ་བགྱིས་པ་ལ་སྨིན་པའི་འབྲས་བུ་ཇི་ལྟ་བུ་ཞིག་ཡིན་པ་མངོན་པར་མཚོན་ཐུབ་པ་ཡིན། དེས་ན་འོ་ཅག་རྣམས་ཀྱི་སྲོག་གཅོད་པ་དང་། མ་བྱིན་ལེན། འདོད་ལོག་སྤྱོད་པ། རྫུན་དུ་སྨྲ་བ། ཕྲ་མ། ཚིག་ཙུབ། ངག་ཀྱལ། བརྣབ་སེམས།གནོད་སེམས། ལོག་ལྟ་སྟེ་མི་དགེ་བཅུ་སྤང་གི་ཚུལ་ཁྲིམས་སོགས་དགེ་བའི་ལས་འབྲས་ཀྱིས་རེ་ཞིག་བདེ་འགྲོའི་གནས་སུ་སྐྱེལ་ཀྱང་སྡུག་བསྔལ་ཐམས་ཅད་སྤངས་པའི་ཐར་པའི་གོ་འཕང་ཞིག་མ་ཐོབ་ན། ད་དུང་འཁོར་བ་མཐའ་མེད་དུ་འཁྱམས་ཏེ་སྡུག་བསྔལ་རྣམ་པ་སྣ་ཚོགས་ཤིག་མྱོང་དགོས་ཐར་འདུག་མོད།133

ཛའི མ་ཆོས་རྫོ ས་བ་ཆེ བསྒོའི་ མ གཛ〉འོན་ཀྱང་ད་ལྟ་ནི་སྲིན་མོའི་གླིང་དུ་ཚུད་པ་ལྟ་བུ། ནགས་མཐའ་མེས་བསྐོར་བའི་སྐྱེས་བུ་ལྟ་བུར་འདུག རང་དབང་ཐོབ་སྟེ་སུ་ལའང་སྐྱབས་འཚོལ་མི་དགོས་པ་ཞིག་ཡིན་ན་དེས་ཆོག་མོད། དེ་ལྟ་མིན་ན་རང་ཅག་རྣམས་ཚེ་རབས་ཐོག་མ་མེད་པའི་སྔོན་རོལ་ནས་མ་རིག་པའི་མུན་པ་འཐིབས་པོས་ནི་ནོན།ལས་ཉོན་གྱི་མཚོན་ཆས་ནི་བསྣུན། རྒན་དང་འབྱོར་རྒུད་ཀྱི་ཆད་པས་ནི་བཅད།མཐར་འཆི་བདག་གི་ཁྲིམས་རར་དབང་མེད་དུ་ཁྲིད། ངན་སོང་གསུམ་གྱི་གཤེད་མར་གཏོད་པར་འདུག དེ་ལ་སྐྱབས་ནུས་ནི་བླ་མ་དཀོན་མཆོག་རིན་པོ་ཆེ་རྣམ་གསུམ་ཁོ་ན་མ་གཏོགས་གཞན་སུའང་མེད་དེ། སློབ་དཔོན་ཆེན་པོས།འཁོར་བའི་དཔོན་ནི་ཇི་ལྟར་བཟང་ཡང་བསླུ། ། སྐྱབས་གནས་དཀོན་མཆོག་གསུམ་ལ་བསླུ་བ་མེད། ། ཅེས་དང་། གྲུབ་ཆེན་མེ་ལོང་པའི་ཞལ་ནས། འགྲན་ཟླ་མེད་པའི་དཀོན་མཆོག་ལ། ། བློ་སྙིང་བྲང་གསུམ་རྒྱུན་དུ་འཁོལ། ། བསླུ་མེད་ཅི་བསམ་འགྲུབ་སྟེ་མཆི། ། ཞེས་གསུངས་པ་ལྟར། འཇིག་རྟེན་གྱི་ལྷ་མཐུ་བོ་ཆེ་ཚངས་པ་དང་། བརྒྱ་བྱིན་རྣམས་ཀྱིས་ཀྱང་འཁོར་བ་ལས་སྐྱོབ་མི་ཐུབ་ལ་སྐྱོབ་པའི་མཐུ་ཡང་མེད་དེ། དཔེར་ན་ནག་བཙོན་དོང་དུ་ཚུད་པ་ཕན་ཚུན་གཅིག་གིས་གཅིག་སྐྱོབ་མི་ནུས་པ་ལྟ་བུ་ཞིག་ཡིན་ཞིང་། ཁོ་ཚོ་ཐམས་ཅད་འཁོར་བ་ན་གནས་པའི་དབང་གིས་དེ་ལས་སྐྱོབ་པའི་མཐུ་དང་ནུས་པ་སྤུ་ཙམ་ཡང་མེད་པས།དེ་ལས་སྐྱོབ་པའི་མཐུ་དང་ནུས་པ་ལྡན་པ་ནི་དཀོན་མཆོག་གསུམ་ཁོ་ན་མ་གཏོགས་གཞན་སུ་ཡང་མེད་སྙམ་བཞིན་ལུས་སེམས་རྣལ་དུ་ཕབ། རང་གར་གནས་ཀྱི་ཕྱོགས་འདི་ཉིད་ཉམས་དགའི་ཞིང་ཁམས་ཡངས་ཤིང་རྒྱ་ཆེ་ལ་ཁོད་སྙོམས་པ་རིན་པོ་ཆེ་སྣ་ཚོགས་ལས་གྲུབ་པའི་རང་བཞིན་ཅན། ཡང་ན་ནི་བེེཌཱུརྱ་ལ་གསེར་གྱི་མིག་མང་རིས་སུ་བྲིས་པ་མཐའ་སྐོར་ཐམས་ཅད་རིན་པོ་ཆེའི་ར་བ་ཟླུམ་པོསཁྱས་པ། བདུད་རྩིའི་ཆུ་རྒྱུན་དང་དཔག་བསམ་གྱི་ཤིང་། མེ་134

ཐོ〉ལེ སྐུརྗོ་ལ ་མོང་བྱིའིསྡོ་ ལྷུནབྲོཏོག་གི་ཚལ། གུར་ཀུམ་དང་། པདྨའི་སྡོང་པོ་ལ་སོགས་པས་ཁོ་ར་ཁོར་ཡུག་ཏུ་གཏམས་པ། མནན་ན་ནེམ་བྱེད་ཅིང་བཏེག་ན་འཕར་བྱེད་པ། ཡངས་ཤིང་གོ་སྐབས་དང་བྲལ་བའི་འོད་ཀྱི་རང་བཞིན་ཅན་ཏུ་བསམ། དེའི་དབུས་སུ་པདྨའི་སྡོང་པོ་རྩ་བ་གཅིག་ལ་རྩེ་མོ་ལོ་འདབ་ཕྱོགས་བཅུར་རྒྱས་པ་མེ་ཏོག་དང་འབྲས་བུ་ཕུན་སུམ་ཚོགས་པས་རབ་ཏུ་དུད་པ། ཕན་ཚུན་ཐམས་ཅད་གསེར་གྱི་ཐ་གུས་བྲེས་པ། མེ་ཏོག་གི་ཆུན་འཕྱང་དང་། ཁ་དོག་སྣ་ཚོགས་པའི་དར་དཔྱངས་རིན་པོ་ཆེའི་དྲ་བ་དྲ་ཕྱེད་དང་། གསེར་དངུལ་གྱི་དྲིལ་གཡེར་ལ་སོགས་པས་མཛེས་པར་སྤྲས་པ། རླུང་གཡོས་པ་ཙམ་གྱིས་ཆོས་ཀྱི་སྒྲ་སྐད་ལྷང་ལྷང་སྒྲོག་པ། དེའང་དངོས་འཛིན་གདོས་བཅས་ཀྱི་རྣམ་པ་མ་ཡིན་པ་འཇའ་ཚོན་གྱི་རང་བཞིན་ཅན་ནམ་མཁའི་ཁྱོན་ཐམས་ཅད་ཡོངས་སུ་གང་བ་ཞིག་བསམ། དེའི་དབུས་ཀྱི་སྙིང་པོ་དེ་ལ་སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་མཐོ་ཞིང་ཡངས་པ། དེའི་སྟེང་དུ་པདྨ་དང་ཉི་མའི་གདན་དང་བཅས་པ་གསལ་བཏབ། དེ་ལས་གསལ་སྣང་ཐོན་བྱུང་བ་དང་དེའི་སྟེང་དུ་རང་གི་དྲིན་ཆེན་རྩ་བའི་བླ་མ་དེ་ཉིད་རྣམ་པ་བཅོམ་ལྡན་འདས་རྡོ་རྗེ་འཆང་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་ཞི་ཞིང་འཛུམ་པའི་ངང་ཚུལ་བཟང་པོ་དང་ལྡན་པ། ཕྱག་གཡས་གསེར་གྱི་རྡོ་རྗེ་རྩེ་ལྔ་བ་དང་། གཡོན་དངུལ་དཀར་གྱི་དྲིལ་བུ་ཐུགས་ཀར་བསྣོལ་སྟབས་སུ་འཛིན་པ། ཞབས་རྡོ་རྗེའི་སྐྱིལ་ཀྲུང་ལྷམ་མེ་ལྷང་ངེ་ལྷན་ནེར་བཞུགས་པ། དབུ་སྐྲ་མཐོན་མཐིང་རལ་པའི་ཐོར་ཚུགས་ཅན་དར་དང་རིན་པོ་ཆེ་དང་རུས་པའི་རྒྱན་གྱིས་བརྒྱན་པ། སྐུ་ལ་བལྟ་བས་ཆོག་མི་ཤེས་པ། འོད་དང་འོད་ཟེར་མཐའ་ཡས་མུ་མེད་པ་སྤྲོ་བའི་བདག་ཉིད་ཅན་སྐུ་ལ་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་སྤྲས་པ། གསུང་ཡན་ལག་དྲུག་ཅུའི་ཆོས་སྒྲ་སྒྲོག་པ། ཐུགས་ཏིང་ངེ་འཛིན་གྱི་135

ཐོའི མཡོས་རྫོ ས་སྡ་ཆེ ཡོའི་ མགཞ ཛའིསྒོབརྒྱ་ཕྲག་དུ་མ་ལ་མཉམ་པར་འཇོག་པའི་བདག་ཉིད་ཅན་དུ་གསལ་གདབ།དེ་ལ་གསལ་སྣང་ཐོན་བྱུང་བ་དང་། དེ་སྟེང་གི་ཆ་ལ་རྩ་བརྒྱུད་ཀྱི་བླ་མ་རྣམས་མཐོ་བརྩེགས་སམ། ཡང་ན་མཐའ་སྐོར་དུ་ཁྲོམ་ཚོགས་སུ་བཞུགས་པ་དཀོན་མཆོག་ཀུན་འདུས་སུ་བསམ། དེ་ནས་ཕྱོགས་བཞིའི་ཡལ་ག་ལ་གེདན་གྱི་བཀོད་པ་མཐོ་ཞིང་ཡངས་པ་རིན་པོ་ཆེ། མདུན་མར་ཁྱད་པར་གྱི་སངས་རྒྱས་དཀོན་མཆོགབཅོམ་ལྡན་འདས་རྡོ་རྗེ་སེམས་དཔའ་ཡབ་ཡུམ་ལ་ཡི་དམ་རྒྱུད་སྡེ་བཞི་དྲུག་གི་ལྷ་ཚོགས་ཀྱིས་བསྐོར་བ། གཡས་ཆོས་སྐུ་ཡུམ་ཆེན་མོ་སྐུ་མདོག་གསེར་བཙོ་མ་ལྟ་བུ་ཞལ་གཅིག་ཕྱག་བཞིའི་དང་པོ་གཉིས་རྡོ་རྗེ་དང་གླེགས་བམ་བརྩེགས་པའི་རྣམ་པ་ཅན། དེའང་རྟོགས་པའི་དམ་ཆོས་ངོ་བོ་བསམ་བརྗོད་དང་བྲལ་བ་རྣམ་པ་འགོག་བདེན་གྱི་རང་བཞིན་ཅན་སངས་རྒྱས་ཀྱི་སར་བགྲོད་བྱའི་ལམ་དང་། ལུང་གི་དམ་ཆོས་ནི་སྔ་མ་བརྗོད་བྱར་སྟོན་པའི་རྣམ་དཀར་གྱི་ལེགས་བཤད་མིང་ཚིག་བརྡ་རྟོགས་ཀྱི་རྣམ་པ་གླེགས་བམ་གྱི་བདག་ཉིད་ཅན་ནོ། ། རྒྱབ་ཏུ་ཐུན་མོང་གི་དགེ་འདུན་དཀོན་མཆོག་དེའང་། ཐེག་པ་ཆེན་པོའི་དགེ་འདུན་ས་ཆེན་པོ་ལ་བཞུགས་པའི་བྱང་སེམས་འཕགས་པ་ཉེ་བའི་སྲས་བརྒྱད་ལ་སོགས་པ་རྣམས་དང་ཐེག་པ་ཆུང་ངུའི་དགེ་འདུན་ཉན་ཐོས་མཆོག་བརྒྱད་ལ་སོགས་པ་ཉན་རང་འཕགས་པའི་ཚོགས་དང་བཅས་པས་བསྐོར་བ།གཡོན་དུ་སྔགས་ཁྱད་པར་ཅན་གྱི་དགེ་འདུན་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་ཁྲོམ་ཚོགས་སུ་བཞུགས་པར་བསམ། དེ་ཐམས་ཅད་ཀྱང་རྩ་བའི་བླ་མའི་ཐུགས་བདེ་སྟོང་གི་སྣང་ཆ་ལས་མ་གཡོས་བཞིན་དུ་ཐུགས་རྗེ་ལ་བྲི་གང་དང་དགོངས་པ་ལ་མཐོ་དམན་མེད་པར་མདོར་ན་ནམ་མཁའ་ལ་གཟའ་སྐར་ཤར་བའམ། དར་ཟབ་ཀྱི་གོང་བུ་གཅལ་དུ་བཀྲམ་པ་ལྟ་བུར་གསལ་བཏབ་པ་ནི་སྐྱབས་སུ་འགྲོ་བའི་ཡུལ་ཡིན་ལ། གང་ལ་སྐྱབས་སུ་136

ཛའིམེ ལྗ་པ ་མོང་བྱིའིཙཱ ཝཱཟོའགྲོ་ན། སངས་རྒྱས་ཆོས་དང་དགེ་འདུན་ཏེ། ཐར་བ་འདོད་པ་རྣམས་ཀྱི་སྐྱབས། ཞེས་པས། དེ་ལ་སངས་རྒྱས་ལ་སྐྱབས་སུ་སོང་ན་འཇིག་རྟེན་པའི་ལྷ་ལ་ཕྱག་མི་འཚལ། ཆོས་ལ་སྐྱབས་སུ་སོང་ན་སེམས་ཅན་ལ་གནོད་འཚེ་སྤང་།དགེ་འདུན་ལ་སྐྱབས་སུ་སོང་ན་གྲོགས་མུ་སྟེགས་པ་དང་མི་འགྲོགས། བོད་འདིར་མུ་སྟེགས་དངོས་སུ་མི་འབྱུང་ཡང་སྡིག་ཅན་གྱི་མི་དང་སྤྱོད་པ་འདྲེས་པར་མི་བྱའོ། །དེས་ན་བླང་བྱ་ནི། སངས་རྒྱས་ལ་སྐྱབས་སུ་སོང་ན་སཱཙྪའི་ཆག་དུམ་ཡན་ཆད་མི་འགོམ་པར་བཀུར་བསྟེ་དང་ཞབས་ཏོག་ཚད་བཟུང་མེད་པར་བྱ།ཆོས་ལ་སྐྱབས་སུ་སོང་ན་ཡི་གེ་ན་གཅིག་ལའང་མི་འགོམ་པར་ལུང་རྟོགས་ཀྱི་ཆོས་དངོས་ཀྱི་འདུ་ཤེས་འཇོག དགེ་འདུན་ལ་སྐྱབས་སུ་སོང་ན་ལྷན་པ་སེར་པོ་གྱོན་པ་ཡན་ཆད་ལ་བདག་ཅག་གི་སྟོན་པའི་ཉན་ཐོས་ཀྱི་དགེ་འདུན་དངོས་ཡིན་སྙམ་པའི་འདུ་ཤེས་དང་མ་བྲལ་བ་དང་། གཞན་ཡང་ཞོགས་པར་ལངས་པའི་ཚེ་ན་སྟོད་གཡོགས་ཐབས་སྨད་གཡོགས་ཤེས་རབ། སྐ་རགས་ཐབས་ཤེས་ཟུང་འཇུག ཞྭ་དང་གོན་པ་བླ་མའི་ངོ་བོར་བསམ་པ་དང་ལས་ཅི་ལ་ཐུག་ཀྱང་དཀོན་མཆོག་རྣམ་གསུམ་མི་སྤོང་ཞིང་ནམ་ཟ་ནམ་འཐུང་གི་ཚེ་ཕུད་མཆོད་པའི་ཚུལ་དུ་འབུལ་ཞིང་། རི་ཆེན་པོ་སོགས་གྱེན་ལ་འཛེགས་ཏེ་ཡར་འགྲོ་བའི་ཚེ་ན་སེམས་ཅན་ཐམས་ཅད་བདེ་ཆེན་གྱི་ཞིང་དུ་དྲངས་ནས་འགྲོ་བ་ཡིན་སྙམ་པ་དང་། ཐུར་དུ་འགྲོ་བའི་ཚེ་སེམས་ཅན་ཐམས་ཅད་ངན་སོང་ལས་དྲང་བའི་ཕྱིར་འགྲོ་བ་ཡིན་སྙམ་པ་དང་། འཕྲེད་དུ་འགྲོ་བའི་ཚེ་ནའང་སྐྱབས་ཡུལ་རྣམས་གསལ་བཏབ་ནས་སེམས་ཅན་ཐམས་ཅད་དང་འགྲོགས་ཏེ་སྐོར་བ་སྐོར་བར་བསམ་ལ་སྐྱབས་འགྲོ་འདོན་པ་ལ་སོགས་པ་མདོར་ན་ལུང་མ་བསྟན་གྱི་བྱ་བགང་དང་གང་བགྱིས་པ་དེ་ཐམས་ཅད་རང་བཞིན་མེད་རྟོགས་ཀྱི་ཤེས་རབ་ཆེན་པོའི་རྩིས་ཟིན་པར་བྱས་ལ་དཀར་པོ་དགེ་བའི་ལས་ལམ་ཁོ་ནར་སྒྱུར་ཅི་137

ཐོའི མཐེ་ས་མོ ས་སྡ་ཆེ བསྡོའི་ མ ཐོའིཐུབ་བྱ། གང་ལྟར་ཀྱང་དེ་དག་ནི་སྐྱབས་སུ་འགྲོ་བའི་ཡུལ་ཡིན་ལ། སྐྱབས་སུ་འགྲོ་བའི་གང་ཟག་ནི་རང་གི་གཡས་སུ་ཚེ་འདིའི་ཕ། གཡོན་དུ་མ། མདུན་དུ་དགྲ། རྒྱབ་ཏུ་གཉེན། མཐའ་སྐོར་དུ་དགྲ་གཉེན་བར་མ་རིས་སུ་མ་ཆད་པའི་སེམས་ཅན་ཐམས་ཅད་ས་ཆེན་པོའི་དྲེག་པ་ལྟར་འཁོད་པར་བསམ་ལ། དེ་དག་གི་བྱང་རང་གིས་དྲངས་ཏེ་ལུས་གུས་པའི་སྒོ་ནས་པུས་མོ་བཙུགས། ཐལ་མོ་སྦྱར། ངག་གུས་པའི་སྒོ་ནས་སྐྱབས་འགྲོ་ཉིད་ཁ་ཙམ་མ་ཡིན་པར་འུར་དིར་དིར་སྒྲོག་ཅིང་། ཡིད་གུས་པའི་སྒོ་ནས་མཐོར་གཏོང་དམར་གཏོང་སྐྱིད་སྡུག་ལེགས་ཉེས་ཅི་བྱུང་ཡང་རེ་ལྟོས་ཁྱེད་རྣམས་ལས་མེད་དོ་སྙམ་པར་ཅི་མཛད་ཁྱེད་རང་གིས་ཤེས་སོ། ། བདག་སོགས་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ལ་དུས་མྱུར་བ་ཉིད་དུ་བསྐྱབ་ཏུ་གསོལ་སྙམ་དུ་མོས་གུས་གདུང་ཤུགས་དྲག་པོས་ངག་ཏུ། ཀྱེ་མ། འཁོར་བའི་སྡུག་བསྔལ་བཟོད་པར་དཀའ་བ་ལས། སོགས་སྐྱབས་འགྲོ་བརྒྱ་སྟོང་ཁྲི་འབུམ་ལ་སོགས་པའམ་མཐའ་གསུམ་གྱིས་རྟེན་པ་རེ་བཏང་རྗེས་སྐྱབས་ཡུལ་རྣམས་ཀྱི་སྐུ་ལས་འོད་ཟེར་བུན་གྱིས་འཕྲོས་པ་བདག་སོགས་སེམས་ཅན་ཐམས་ཅད་ལ་ཕོག་པས་སྡིག་སྒྲིབ་ཐམས་ཅད་སྦྱངས། སེམས་ཅན་ཐམས་ཅད་འཇའ་འོད་ཀྱི་ལམ་ནས་བྱེའུ་ཁྱུ་ལ་རྡོ་འཕངས་པ་བཞིན་དག་པའི་ཞིང་དུ་འུར་དིར་གྱིས་སོང་བར་བསམ། དེ་ནས་རྩ་བའི་བླ་མའི་སྐུ་ལས་འོད་ཟེར་འཕྲོས་པས་འཁོར་གྱི་རྒྱལ་བ་རྒྱལ་སྲས་རྣམས་ལ་ཕོག་པ་འོད་ཟེར་གྱི་གོང་བུར་ཞུ་བ་རྩ་བའི་བླ་མའི་སྐུ་ལ་འདུས་པས་དེ་ཉིད་འོད་ཟེར་སྔར་ལས་ཀྱང་མཆོག་ཏུ་འབར་བར་བསམས་ལ་རྩ་བའི་བླ་མ་ཉིད་འོད་དུ་ཞུ་བ་རང་ལ་ཐིམ་པས་རང་སེམས་དང་བླ་མའི་ཐུགས་གཉིས་སུ་འཛིན་པའི་རྟོག་པ་ཕྲལ་ཏེ་སྤྲོས་བྲལ་བདེ་བ་ཆེན་པོའི་ངང་ལ་མཉམ་བཞག་ཅི་ནུས་སུ་བྱས་རྗེས་དགེ་བ་བསྔོ། ནུབ་མོ་ཉལ་བའི་ཚེ་ན་སྐྱབས་ཡུལ་གྱི་རྟེན་ཉིད་མ་བསྡུས་པ་དེ་ལ་138

ཛའིལེ ་ལྷ་ལ ཡོའ་བྱིའི་སྔོནརིཀྲོམགོ་ཕྱོགས། གློ་གཡས་འོག་ཏུ་བཅུག སེང་གེའི་ཉལ་སྟབས་ཀྱིས་མོས་གུས་དུང་ངེ་བའི་ངང་ནས་གཉིད་དུ་འགྲོ་བར་བྱ་སྟེ། ནངས་ནུབ་ཐམས་ཅད་སྐྱབས་འགྲོར་འགྲོ་བའི་དགོས་པ་ཡོད་གསུངས་སོ། ། དེ་ལྟར་བསམས་ནས་རང་ཅག་གིས་ལས་དགེ་སྡུག་དབྱེ་བ་སོ་སོར་རྟོགས་ཤིང་། དེའི་འབྲས་བུ་མི་འདྲ་བའི་ཕན་གནོད་རྒྱུད་དུ་ངེས་པར་བྱས་པ་དང་། རིམ་བཞིན་མི་དགེ་བའི་ལས་ཐམས་ཅད་སྤངས་ཏེ་དགེ་བའི་ལས་སྒྲུབ་པའི་ཕྱོགས་སུ་གཞོལ་དགོས་པ་ཡིན།གཞན་ཡང་མི་དགེ་བཅུའི་གྲངས་ཙམ་གོང་དུ་བཀོད་ཟིན་ཞིང་། འོག་ཏུ་དེ་དག་རེ་རེའི་དོན་ཅུང་ཙམ་ཞིག་བརྗོད་པར་བྱའོ། ། ་དང་པོ་ལུས་ཀྱི་ལས་གསུམ་ལས་དང་པོ། སྲོག་གཅོད་པ་ཞེས་པ་ནི། ཆེ་བ་མི་དང་རྟ་ནས་ཆུང་བ་སྲིན་བུ་སོགས་སྲོག་ཆགས་ཕྲ་མོ་ཡན་ཆད་ཀྱི་སྲོག་བསམ་བཞིན་དུ་གཅོད་པ་སྟེ་གསོད་པ་དེ་ཡིན་ནོ། །གཉིསཔ་མ་བྱིན་ལེན་ནི། དབང་གིས་(དབང་ཆ་ལ་བརྟེན་ནས་ལེན་པ་)ལེན་པ་དང་། བཙན་གྱིས་འཕྲོག་པ་དང་། འཇབ་བུའམ་བརྐུས་ཏེ་ལེན་པ། གཡོ་སྒྱུས་ལེན་པ་སོགས་ཡིན།གསུམ་པ་ལོག་གཡེམ་ནི། བདུན་རྒྱུད་ཚུན་ཆད་ཀྱི་ཉེ་དུ་དང་། ཆོས་ཀྱི་རྒྱལ་མཚན་ཅན་ལ་བསྒྲོད་པ་དང་། ཕ་མ་དང་རིགས་ཀྱིས་སྲུང་བ་དང་། ཟླ་མཚན་ཡོད་པ་དང་། མྱ་ངན་ཅན་དང་། གཞན་གྱི་ཆུང་མ་དང་། ནད་པ་དང་། དགེ་བསྙེན་བཙུན་མ་དང་། སྨད་ཚོང་མ་དང་། དུད་འགྲོ་དང་།སྦྲུམ་མ་དང་། བང་མ་སངས་པ་དང་། བསྒྲོད་བྱའི་ཡུལ་མ་ཡིན་པའི་ཁ་དང་བཤང་ལམ་སོགས་ལ་བསྒྲོད་པ་སྟེ། ལོག་གཡེམ་གྱི་རྣམ་པ་ཐ་དད་པ་དག་ཡོད་པ་དེ་རྣམས་ཡིན་ལ། ད་དུང་དགོན་པ་དང་། གྲུབ་གནས། མཆོད་ཁང་།རྟེན་བྱིན་རླབས་ཅན། སྒྲུབ་ཕུག་ལ་སོགས་པའི་གནས་སུ་བསྒྲོད་པ་སོགས་ཀྱང་139

ཛའི མ་ཆོས་རྫོགས་པ་ཆེ 44འི་ མ གཙྭ〉 ་ལོག་གཡེམ་གྱི་ཁོངས་སུ་འདུ་བ་སྟེ། གནས་མ་ཡིན་པ་དང་། དུས་མ་ཡིན་པ་སོགས་ལོག་གཡེམ་གྱི་རིགས་མང་པོ་ཞིག་ཡོད་པ་ཡིན་ནོ། །ངག་གི་ལས་བཞི་ལས། དང་པོ་རྫུན་ནི། མི་བདེན་པའི་སྐད་ཆ་མང་པོ་ཞིག་རང་ཉིད་ཀྱི་འདོད་པ་གཞིར་བཞག་བྱས་ནས་ཚིག་གི་ལྷུ་བསྒྲིགས་ཏེ་བདེན་པ་ཡིན་པར་བཅོས་ཏེ་སྨྲ་བའི་གཏམ་ཡིན་ཞིང་། དེ་ལ་མི་ཆོས་བླ་མའི་རྫུན་དང་།རྫུན་ཆེན་པོ་དང་། རྫུན་ཕྲ་མོ་སོགས་ཡོད་པ་སྟེ། མི་ཆོས་བླ་མའི་རྫུན་ཞེས་པ་ནི། གཞི་སྨྲ་ཤེས་དོན་གོ་བའི་མི་ལ། བསམ་པ་བསླུ་བར་འདོད་པས། སྤྱོར་བ་མངོན་ཤེས་དང་རྫུ་འཕྲུལ་སོགས་མིའི་ཆོས་ལས་གོང་ན་འཕགས་པའི་ཡོན་ཏན་རང་ལ་མེད་ཀྱང་ཡོད་ཅེས་བླ་མའི་རྫུན་སྨྲ་བ་དེ་ཡིན་ནོ། །གཉིས་པ་ཕྲ་མ་ནི། སྨྲ་ཤེས་དོན་གོ་བའི་མི་ཕན་ཚུན་བར་དུ་དཀྲུག་ཤིང་བརྒྱབ་ནས་མི་མཐུན་པ་བཟོས་ཏེ་སོ་སོར་འབྱེད་པའི་ཚིག་གམ་གཏམ་སྨྲ་བ་སྟེ།དགེ་འདུན་འཁོར་ལོའི་དབྱེན་དང་། མཆེད་གྲོགས་ནང་དབྱེན་དང་མཛའ་ཞིང་མཐུན་པའི་བར་དབྱེན་བྱེད་པ་རྣམས་སོ། ། ་གསུམ་པ་ཚིག་ཙུབ་ནི། ཕ་རོལ་པོའི་སྙིང་བསྲེག་ཅིང་ཟུག་རྔུ་བསྲན་མི་བཟོད་པ་བསྐྱེད་ཅིང་རྣ་བར་ཤིན་ཏུ་མི་སྙན་པ་བརྗོད་པའི་ཚིག་རྣམས་ཡིན།བཞི་པ་ངག་འཁྱལ་ནི། ཆོས་ལས་ཕྱིན་ཅི་ལོག་ཅིང་དོན་གྱི་སྙིང་པོ་ཅི་ཡང་མེད་པའི་གཏམ་སྟེ། རྒྱལ་བའི་བསྟན་པ་ལ་སྐུར་བ་འདེབས་པ། འཕགས་པའི་དགེ་འདུན་ལ་དམོད་བོར་བ། དོན་མེད་པའི་རྩོད་པ་བྱས་ཏེ་སངས་རྒྱས་མཚན་གཞིར་འཇོག་པ། མི་གཞན་བསླུ་བའི་ཐབས་སྟོན་པ། ཚོང་བྱས་ཏེ་ཁེ་སྤོགས་ལྡབ་འགྱུར་གྱིས་ལེན་པ། དམག་བྱས་ཏེ་གསོད་འཕྲོག་རྡུང་གསུམ་བྱེད་པ། ཀུ་རེ་ཤགས་འགྱེད་བྱེད་པ། ཚིག་གང་ཞིག་གླེང་བའི་མཐར་མནའ་སྐྱེལ་བ། མདོར་ན་ཆགས་སྡང་རྨོངས་གསུམ་གྱིས་ཀུན་ནས་བསླངས་པའི་གཏམ་140

འཇིལེ ལྗ་པ ་མོང་ཕྱིའི་སྔོ རིབྲོཐམས་ཅད་ཡིན་ནོ། ། དེ་ལས་ལུས་ཀྱི་ལས་གསུམ་ནི་བསྟན་ཡོད་ཐོགས་བཅས་ཀྱི་གཟུགས་དང་། ངག་གི་ལས་བཞི་ནི་བསྟན་མེད་ཐོགས་བཅས་ཀྱི་གཟུགས་ཡིན་པས། གཞི་བསམ་པ་སྦྱོར་བ་མཐར་ཐུག་བཞིས་ཡན་ལག་རྫོགས་པར་འགྱུར་བའོ། །ཡིད་ཀྱི་ལས་གསུམ་ལས། དང་པོ་བརྣབ་སེམས་ནི། གཞན་གྱི་ནོར་རྫས་དངོས་པོ་ཡིད་དུ་འོང་བ་རྣམས་བདག་གིར་བྱེད་པར་འདོད་པའི་འདོད་ཆགས་ཀྱི་སེམས་ཡིན།གཉིས་པ་གནོད་སེམས་ནི། རང་ཉིད་ཀྱི་དགྲ་སོགས་སྡང་ཡུལ་རྣམས་ལ་མི་འདོད་པ་སྣ་ཚོགས་འདི་དང་འདི་ལྟ་བུ་བྱུང་ན་ཅི་མ་རུང་སྙམ་པའི་གནོད་སེམས་ཏེ་ཞེ་སྡང་གི་སེམས་དེ་ཡིན།གསུམ་པ་ལོག་ལྟ་ནི། ཚེ་སྔ་ཕྱི་དང་ལས་རྒྱུ་འབྲས་སོགས་མེད་པར་ལྟ་བ་སྟེ། མུ་སྟེགས་པ་ཁ་ཅིག་རྒྱུ་མེད་ལས་སྐྱེ་བར་འདོད་པ་དང་། ཕྱྭའམ་དབང་ཕྱུག་ལས་སྐྱེ་བ་སོགས་ལོག་པའི་ལྟ་བ་ངན་པ་ལ་གནས་པའི་གཏི་མུག་གི་སེམས་དེ་ཡིན། ཡིད་ཀྱི་ལས་གསུམ་པོ་འདི་བསྟན་མེད་ཐོགས་མེད་ཀྱི་གཟུགས་ཡིན་པས། ཡན་ལག་གཞི་བསམ་སྦྱོར་གཉིས་ཀྱིས་རྫོགས་པ་ཡིན་པར་གསུངས།ལས་དེ་དག་གི་འབྲས་བུ་སྨིན་ཚུལ་ནི་བཞི་སྟེ། རྣམ་སྨིན་གྱི་འབྲས་བུ་ནི་ཀུན་སློང་ཞེ་སྡང་གིས་དམྱལ་བ། འདོད་ཆགས་ཀྱིས་ཡི་དྭགས། གཏི་མུག་གིས་དུད་འགྲོར་འཕེན་པ་དང་། ལྕི་ཡང་གི་དབང་གིས་མི་དགེ་བ་བཅུ་ཆེན་པོས་དམྱལ་བ། འབྲིང་གིས་ཡི་དྭགས། ཆུང་ངུས་དུད་འགྲོར་སྐྱེ་བར་གསུངས་སོ། །དེ་རྣམས་ཀྱི་དོན་གསལ་ཞིང་ཡང་དག་པ་ཞིག་ངེས་པ་ན། ལས་རྒྱུ་འབྲས་ཡིད་ལ་བསམ་པར་བྱ་དགོས་ཤིང་། དེའི་བསམ་སྟངས་ནི་འདི་ལྟ་སྟེ། 〈ཀློང་སྙིང་སྔོན་འགྲོའི་འབྲུ་འགྲེལ་〉ལས། གསུམ་པ་ལས་རྒྱུ་འབྲས་ཀྱི་ཁྲིད་ལ། སྤང་141

ཛའི མ་ཆོས་རྔོགས་པ་ཆེ བསྒོའི་ མ ཛའིབྱ་མི་དགེ་བའི་ལས། བསྒྲུབ་བྱ་དགེ་བའི་ལས། ཐམས་ཅད་ལས་ཀྱི་རང་བཞིན་དུ་བསྟན་པ་དང་གསུམ་སྟེ། འདི་ལྟར་འཁོར་བ་ནི་ལས་ལས་སྐྱེས་ཤིང་ལས་ཀྱི་འབྲས་བུས་བྱས་པ་ཡིན་པས། མཐོ་རིས་དང་ངན་སོང་གི་གནས་སུ་འགྲོ་བ་ལ་བྱེད་པ་པོ་གཞན་མེད་ཀྱང་། སྟེས་དབང་གིས་འགྲོ་བ་ཡང་མ་ཡིན་པས། རྣམ་པ་ཐམས་ཅད་དུ་མི་དགེའི་རྒྱུ་འབྲས་ལ་དཔྱད་ནས། མི་དགེ་བའི་ཕྱོགས་སྤོང་ཞིང་། དགེ་བའི་ཕྱོགས་སྒྲུབ་པ་ལ་འབད་དགོས། དེ་ལས་དང་པོ་སྤང་བྱ་མི་དགེ་བ་བཅུ་ཡོད་པ་ལས། ལུས་ཀྱི་ལས་གསུམ་གྱི་དང་པོ་སྲོག་གཅོད་པ་ནི། གཞི་མི་དང་དུད་འགྲོ་སོགས་ཡུལ་སེམས་ཅན་ཕ་རོལ་པོ་དེ་མ་ནོར་བར་ཤེས་པ། བསམ་པ་གསོད་སེམས་སྐྱེས་པ། སྦྱོར་བ་མཚོན་དང་རྡོ་དབྱུག་ལ་སོགས་པས་གསོད་ཐབས་ལག་ཏུ་བླངས་པ། མཐར་ཐུག་སྲོག་གི་དབང་པོ་འགགས་པའོ། ། གཉིས་པ་མ་བྱིན་པར་ལེན་པ་ནི། དཀོན་མཆོག་གི་དཀོར་དང་རྒྱལ་པོ་ལྟ་བུའི་ནོར་དབང་ཡོད་ཀྱིས་འཕྲོག་པ། རྐུ་བའམ་འཇབ་བུས་ལེན་པ། ཚོང་དང་བྲེ་ལོག་སོགས་ཀྱིས་གཡོ་སྒྱུས་ལེན་པ་སོགས་སོ། ། གསུམ་པ་ལོག་གཡེམ་ནི། ཉེས་པ་ཆེ་ཤོས་གཞན་གྱི་སྡོམ་པ་གཏོང་བའི་རྐྱེན་བྱས་པ་དང་རང་གི་ཁུ་བ་ཕྱུང་བ། གཞན་གྱིས་བདག་ཏུ་བཟུང་བ། གླ་རྔན་སྤྲད་ཚར་བ། རང་དབང་ཡིན་ཡང་ཉིན་མོ་དང་། བསྙེན་གནས་བསྲུང་བ་དང་། ན་བ་དང་སྦྲུམ་མ་དང་། མྱ་ངན་གྱིས་ནོན་པ། ཟླ་མཚན་ཡོད་པ་དང་། བང་མ་སངས་པ་དང་། དཀོན་མཆོག་གི་རྟེན་ཡོད་སར་བསྒྲོད་པ་དང་། ཕ་མ་དང་རིགས་ཀྱིས་བསྲུང་བ་དང་། ཁ་དང་བཤང་ལམ་ལ་སོགས་པར་བསྒྲོད་པའོ། ། བཞི་པ་ངག་གི་ལས་རྫུན་ལ། གཞན་བསླུ་བའི་བསམ་པ་ཅན་གྱིས་སྨྲས་པ་ཐམས་ཅད་རྫུན་ཕལ་བ། དགེ་བ་ལ་ཕན་ཡོན་མེད། སྡིག་པ་ལ་ཉེས་པ་མེད། དག་པའི་ཞིང་ན་བདེ་བ་མེད། ངན་སོང་ན་སྡུག་བསྔལ་མེད། སངས་རྒྱས་ལ་ཡོན་ཏན་མེད་142

འཇིམེ ལྗ་ལ ་མོཇ་སྦྱཇི་སྨོ རིབྲོཟེར་བ་རྫུན་ཆེན་པོ་ཞེས་བྱ། ས་མ་ཐོབ་པར་ཐོབ། མངོན་ཤེས་མེད་པར་ཡོད་ཟེར་བ་སོགས་མི་ཆོས་བླ་མའི་རྫུན་ནོ། ། ལྔ་པ་ཕྲ་མ་ནི། མི་དབང་ཡོད་ཀྱིས་མི་གཉིས་མཉམ་དུ་ཡོད་པ་ལ་འདིས་ཁྱོད་ལ་ངན་སྨྲས་འདི་དང་འདི་ལྟ་བུ་བྱས་ཟེར་བ་མངོན་ཕྲ་དང་། མཐུན་པ་གཉིས་ལ་ལྐོག་ཏུ་ངན་སྨྲས་བྱས་ཏེ་སོ་སོར་འབྱེད་པ་ལྐོག་ཕྲའོ། ། དྲུག་པ་ཚིག་ཙུབ་ནི། གཞན་ལུས་ལ་ཡོད་པའི་སྐྱོན་མངོན་དུ་བརྗོད་པ་སྟེ། དཔེར་ན། ཞར་བ། འོན་པ། ལོང་བ། ལྐུགས་པ་སོགས་བརྗོད་པ་དང་། ཚིག་རྣ་བར་འཇམ་ཡང་མིའི་སྙིང་ལ་ཕོག་པ་རྣམས་ཀྱང་ངོ་། །ཁྱད་པར་དུ་བླ་མ་དགེ་བའི་བཤེས་གཉེན་རྣམས་ལ་མི་སྙན་པ་སྒྲོག་པའོ། ། བདུན་པ་ངག་འཁྱལ་ནི། སྨད་འཚོང་མའི་གཏམ་དང་། ཆགས་སེམས་ཀྱིས་གླུའི་རྣམ་པ་དང་དམག་དང་ཆོམ་རྐུན་ལ་སོགས་ཆགས་སྡང་སྐྱེ་བར་བྱེད་པའི་གཏམ་མང་པོ་འབྲེལ་མེད་དུ་སྨྲ་བ་རྣམས་སོ། ། དེ་ལྟར་ལུས་ངག་གི་ལས་བདུན་པོ་ནི་བསྟན་ཡོད་ཐོགས་བཅས་ཀྱི་གཟུགས་ཅན་ཡིན་པས། གཞི་བསམ་པ་སྦྱོར་བ་མཐར་ཐུག་བཞི་ཚང་བ་ལས། ལས་དེའི་དངོས་གཞི་ཡོངས་སུ་རྫོགས་པའོ། ། བརྒྱད་པ་ཡིད་ཀྱི་ལས་བརྣབ་སེམས་ནི། གཞན་གྱི་ནོར་ལ་ཆགས་ནས་འདི་ངའི་ཡིན་ན་ཅི་མ་རུང་། ཐབས་ཅི་ལྟ་བུས་ལོན་སྙམ་དུ་བདག་གིར་བྱེད་པའོ། ། དགུ་པ་གནོད་སེམས་ནི། གཞན་ལ་ཞེ་སྡང་ཁོང་ཁྲོའི་སེམས་ཀྱིས་ཀུན་ནས་མནར་སེམས་པའོ། ། བཅུ་པ་ལོག་ལྟ་ནི། རྒྱུ་འབྲས་མེད་པར་ལྟ་བ་དང་། རྟག་ཆད་དུ་ལྟ་བ་སོགས་སོ། ། དེ་ལྟར་ཡིད་ཀྱི་ལས་གསུམ་པོ་ནི་བསྟན་མེད་ཐོགས་བཅས་ཀྱི་གཟུགས་སུ་འདུ་བས། ཡན་ལག་བཞིའམ་གཉིས་གཉིས་ཀྱིས་རྫོགས་པའོ། ། དེ་དག་གི་ནང་ནས་ཉེས་དམིགས་ཤིན་ཏུ་ཆེ་བ་ནི།ཕ་གསོད་པ། མ་གསོད་པ། དགྲ་བཅོམ་པ་གསོད་པ། དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་འབྱིན་པ། དགེ་འདུན་འཁོར་ལོའི་དབྱེན་143

ཛའི མ་ཆོས་རྔོགས་ལ་ཆེ ཟུཛའི་ མ ཐོའིའབྱེད་པ་དང་ལྔ་ནི་མཚམས་མེད་པ་ལྔ་ཞེས་བྱ་སྟེ་ཚེ་འདི་དང་ཕྱི་མའི་བར་མཚམས་སུ་བར་དོ་མེད་པར་དམྱལ་བ་མནར་མེད་དུ་སྐྱེ་བའི་རྒྱུ་ཡིན། དེ་དང་ཉེ་བ་ལྔ་ནི། དགེ་སློང་དང་དགེ་ཚུལ་བསད་པ། བཙུན་མ་ལ་ལོག་པར་གཡེམ་པ། དགེ་འདུན་འདུ་བའི་དཀོར་འཕྲོག་པ། བདེ་བར་གཤེགས་པའི་ཐུགས་ཀྱི་རྟེན་མཆོག་བཤིགས་པ་སོགས་སོ། ། སྡིག་པ་དེ་དག་ཀྱང་། རང་གིས་བྱས་པ་དང་། གཞན་ལ་བྱེད་དུ་བཅུག་པ་དང་། གཞན་གྱིས་བྱས་པ་ལ་རྗེས་སུ་ཡི་རང་པ་སོགས་རྣམ་སྨིན་འདྲའོ། །མི་དགེ་བའི་ལས་བཅུ་པོ་དེ་དག་གི་འབྲས་བུ་རེ་རེ་ལའང་བཞི་བཞི་སྟེ། རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་བུ། དབང་གི་འབྲས་བུ། སྐྱེས་བུ་བྱེད་པའི་འབྲས་བུའོ། ། དང་པོ་རྣམ་སྨིན་གྱི་འབྲས་བུ་ནི།མི་དགེ་བཅུ་པོ་གང་ཡིན་ཡང་། ཀུན་སློང་ཞེ་སྡང་གིས་དམྱལ་བ། འདོད་ཆགས་ཀྱིས་ཡི་དྭགས། གཏི་མུག་གིས་དུད་འགྲོར་སྐྱེ། རྒྱུ་མཐུན་གྱི་འབྲས་བུ་ལ་མྱོང་བ་རྒྱུ་མཐུན་དང་། བྱེད་པ་རྒྱུ་མཐུན་གཉིས་ལས། མྱོང་བ་རྒྱུ་མཐུན་ནི་ངན་སོང་ལས་ཐར་ནས་མཐོ་རིས་མི་ལུས་ཐོབ་པའི་དུས། སྲོག་གཅོད་ཀྱིས།ཚེ་ཐུང་ཞིང་ནད་མང་བ། མ་བྱིན་བླངས་པས་ལོངས་སྤྱོད་དབུལ་ཞིང་ཕོངས་པ་དང་། ཅུང་ཟད་རེ་ཡོད་ཀྱང་དགྲ་དང་ཐུན་མོང་དུ་འགྱུར། ལོག་གཡེམ་གྱིས་ཁྱིམ་ཐབ་མི་མཛེས་ཤིང་ལྷོད་པ་ཅན་དང་། དགྲ་ཟླ་ལྟ་བུ་འབྱུང་། རྫུན་གྱིས་རང་ལ་སྐུར་བ་འདེབས་པ་མང་བ་དང་། གཞན་གྱིས་བསླུ་བར་བྱེད་པ་མང་བའོ། །ཕྲ་མས་གཡོག་འཁོར་མི་མཐུན་པ་དང་། བདག་ཉིད་ལ་རྒོལ་བ་ཅན་འབྱུང་། ཚིག་ཙུབ་ཀྱིས་རྟག་ཏུ་མི་སྙན་པ་ཐོས་ཤིང་རང་གིས་སྨྲས་པ་ཡང་འཐབ་མོའི་ཚིག་ཏུ་འགྱུར། ངག་འཁྱལ་གྱིས་རང་གི་ཚིག་མི་བཙུན་ཞིང་།སྤོབས་པ་ཆུང་བ། བརྣབ་སེམས་ཀྱིས་ཡིད་ལ་བསམ་པ་མི་འགྲུབ་ཅིང་། མི་འདོད་པ་ཐོག་ཏུ་བབས་པ། གནོད་སེམས་ཀྱིས་འཇིགས་ཤིང་སྐྲག་པ་དང་།144

ཛའིལེ ལྗ་ལ ་མོང་བྱིའི་སྔོ རིབྲོའཚེ་བ་དང་། ལོག་ལྟས་ལྟ་བ་ངན་པ་ལ་གནས་ཤིང་། གཡོ་སྒྱུས་རང་སེམས་འཁྲུགས་པ་སོགས་འབྱུང་ངོ་། ། བྱེད་པ་རྒྱུ་མཐུན་ནི་བྱེད་ལས་མཐུན་པས་སྐྱེ་བ་སྟེ། སྔར་སྲོག་གཅོད་བྱེད་པ་ཞིག་ཡིན་ན་ད་ལྟ་ཡང་སྲོག་གཅོད་པ་ལ་དགའ།སྔར་མ་བྱིན་པ་ལེན་པ་ཞིག་ཡིན་ན་ད་ལྟ་ཡང་རྐུ་བ་ལ་དགའ་བ་སོགས་སྔོན་མའི་ལས་ངན་ངང་གིས་འཇུག་པའོ། ། དབང་གི་འབྲས་བུ་ཡུལ་ལ་སྨིན་པ་སྟེ། སྲོག་གཅོད་ཀྱི་ས་ཕྱོགས་ཉམས་མི་དགའ་ཞིང་ངམ་གྲོག་དང་གཡང་གཟར་ཅན་ལ་སོགསསྲོག་ལ་གནོད་པ་ཅན་དུ་སྐྱེ། མ་བྱིན་པར་བླངས་པས་ལོ་ཏོག་ལ་སད་སེར་ལྡང་། ལྗོན་ཤིང་ལ་འབྲས་བུ་མི་ཆགས། མུ་གེ་ཡོད་སར་སྐྱེ། ལོག་གཡེམ་གྱིས་བཤང་ལྕི་དང་འདམ་རྫབ་ལ་སོགས་པ་ཡིད་དུ་མི་འོང་སར་གནས་དགོས།རྫུན་གྱིས་འབྱོར་བ་མི་བརྟན་ཞིང་རྟག་ཏུ་ཤེས་པ་རྟབས་ཤིང་སྐྲག་པའི་ཡུལ་རྐྱེན་དང་འཕྲད། ཕྲ་མས་ཡུལ་ངམ་གྲོག་དང་གཅོང་རོང་ཅན་ལ་སོགས་བགྲོད་དཀའ་བར་གནས་དགོས། ཚིག་ཙུབ་ཀྱིས་རྡོ་གསེག་དང་ཚེར་མ་ཅན་ལ་སོགས་པའི་ས་ཕྱོགས་ཡིད་མི་བདེ་སར་སྐྱེ། ངག་འཁྱལ་གྱིས་སོ་ནམ་བྱས་ཀྱང་འབྲས་བུ་མི་འབྱུང་། དུས་ཚིགས་ལོག་ཅིང་མི་བརྟན་སར་སྐྱེ། ་བརྣབ་སེམས་ཀྱིས་ལོ་ཏོག་ཉེས་ཤིང་གནས་དུས་ངན་པའི་སྡུག་བསྔལ་མང་པོ་འབྱུང་། གནོད་སེམས་ཀྱིས་རྟག་ཏུ་འཇིགས་པ་དང་འཚེ་བ་མང་བའི་ཡུལ་དུ་སྐྱེ། ལོག་ལྟས་འབྱོར་བ་ཉུང་ཞིང་སྐྱབས་དང་དཔུང་གཉེན་མེད་སར་སྐྱེའོ། ། སྐྱེས་བུ་བྱེད་པའི་འབྲས་བུ་ནི། ལས་ངན་གང་བྱས་པ་དེ་མང་པོར་འཕེལ་ནས་སྡུག་བསྔལ་མུ་མཐའ་མེད་པར་མྱོང་དགོས་པའོ། ། དོན་གཉིས་པ་བསྒྲུབ་བྱ་དགེ་བའི་ལས་བཅུ་ནི། སྤྱིར་མི་དགེ་བ་བཅུ་པོ་དེ་དག་གི་ཉེས་དམིགས་ཤེས་ནས་དེ་མི་བྱེད་སྙམ་པ་སྟེ་དགེ་བ་བཅུ་ཡིན་ཏེ། དེས་ན་རང་བཞིན་དུ་སྲོག་མི་གཅོད་པ་ལྟ་བུས་མི་འོང་། གང་ལྟར་ཡང་མི་དགེ་བའི་ལས་དེ་མི་བྱེད་སྙམ་པའི་དམ་བཅའ་ཞིག་དགོས། དེ་145

ཛའི མ་ཆོས་རྔོ ས་ལ་ཆེ ཡོའི་ མགཞགཛའིཡང་བླ་མ་དང་དཀོན་མཆོག་གི་རྟེན་དྲུང་ནས་ཁས་བླངས་ན་ལྷག་པར་སྟོབས་ཆེ་སྟེ། དགེ་བ་བཅུ་ཞེས་པ་ནི། མི་དགེ་བ་བཅུ་སྤངས་ཤིང་དེའི་གཉེན་པོ་དཀར་པོའི་ཕྱོགས་ཉམས་སུ་ལེན་པ་སྟེ། དེ་ཡང་སྲོག་གཅོད་པ་སྤངས་ནས་སེམས་ཅན་གྱི་སྲོག་བསྐྱབ་དགོས། མ་བྱིན་པ་ལེན་པ་སྤངས་ནས་སྦྱིན་པ་གཏོང་དགོས།འདོད་ལོག་སྤངས་ནས་ཚུལ་ཁྲིམས་བསྲུང་དགོས། རྫུན་སྤངས་ནས་བདེན་པར་སྨྲ་དགོས། ཕྲ་མ་སྤངས་ནས་འཁོན་པ་ཟླུམ་དགོས། ཚིག་ཙུབ་སྤངས་ནས་སྙན་པར་སྨྲ་དགོས། ངག་འཁྱལ་སྤངས་ནས་ཁེ་སྟོན་བྱེད་དགོས། བརྣབ་སེམས་སྤངས་ནས་གཏོང་སེམས་འཆང་དགོས། གནོད་སེམས་སྤངས་ནས་ཕན་སེམས་བསྒོམ་དགོས། ལོག་ལྟ་སྤངས་ནས་ཡང་དག་པའི་ལྟ་བ་རྒྱུད་ལ་བསྟེན་དགོས། དེ་དག་གི་རྣམ་སྨིན་གྱི་འབྲས་བུ་ནི། མཐོ་རིས་གསུམ་གང་རུང་དུ་སྐྱེ།བྱེད་པ་རྒྱུ་མཐུན་གྱིས་ཚེ་རབས་ཐམས་ཅད་དུ་དགེ་བ་བྱེད་པ་ལ་སྤྲོ་ཞིང་དགེ་བ་གོང་འཕེལ་དུ་འགྱུར། མྱོང་བ་རྒྱུ་མཐུན། སྲོག་གཅོད་སྤངས་པས་ཚེ་རིང་ཞིང་ནད་ཉུང་། མ་བྱིན་ལེན་སྤངས་པས་ལོངས་སྤྱོད་དང་ལྡན་ཞིང་དགྲ་རྐུན་མེད།འདོད་ལོག་སྤངས་པས་ཁྱིམ་ཐབ་མཛེས་ཤིང་དགྲ་ཟླ་ཉུང་། རྫུན་སྤངས་པས་ཀུན་གྱིས་བསྟོད་ཅིང་བྱམས། ཕྲ་མ་སྤངས་པས་འཁོར་གཡོག་གུས། ཚིག་ཙུབ་སྤངས་པས་སྙན་པར་ཐོས། ངག་འཁྱལ་སྤངས་པས་ཚིག་བཙུན། བརྣབ་སེམས་སྤངས་པས་བསམ་དོན་འགྲུབ། གནོད་སེམས་སྤངས་པས་འཚེ་བ་དང་བྲལ། ལོག་ལྟ་སྤངས་པས་ལྟ་བ་བཟང་པོ་རྒྱུད་ལ་སྐྱེ། དབང་གི་འབྲས་བུ་ནི་ཡུལ་ལ་སྨིན་པས། ཡུལ་ཕུན་སུམ་ཚོགས་པའི་ཡོན་ཏན་ཐམས་ཅད་ཀྱིས་འབྱོར་བར་གྱུར་པ་ཡིན་ནོ། ། སྐྱེས་བུ་བྱེད་པའི་འབྲས་བུ་ནི་དགེ་བའི་ལས་གང་བྱས་པ་དེ་མང་པོར་འཕེལ་ནས། བསོད་ནམས་རྒྱུན་མི་ཆད་པ་འབྱུང་བ་ཡིན་ནོ། །དོན་གསུམ་པ་ཐམས་ཅད་ལས་ཀྱི་རང་བཞིན་དུ་བསྟན་པ་ནི། འདི་ལྟར་ཁམས་146

ཛའིམེ ་ལྔ་ལ ་མོཇ་གྱིའི་སྨོ རིགྲོཀྱི་བདེ་སྡུག་བཟང་ངན་ཐམས་ཅད་བྱེད་པ་པོ་གཞན་ཅི་ཡང་མེད། རང་རང་གི་སྔོན་བསགས་ཀྱི་དགེ་སྡིག་ཁོ་ནའི་མཐུས་བྱེད་པ་སྟེ། མདོ་སྡེ་ལས་བརྒྱ་པ་ལས། ལུས་ཅན་རྣམས་ཀྱི་བདེ་སྡུག་ནི། ། ལས་རྣམས་ཡིན་པར་ཐུབ་པས་གསུངས། ། ལས་རྣམས་ཀྱང་ནི་སྣ་ཚོགས་ལ། ། དེ་ཡིས་འགྲོ་འདི་སྣ་ཚོགས་བྱས། ། སྣ་ཚོགས་རྣམ་པར་འཁྱམས་ཤིང་འཇུག །ལས་ཀྱང་དྲྭ་བ་འདི་ཆེའོ། །ཞེསགསུངས། དེས་ན་རང་གིས་ཚེ་འདིར་བསགས་པའི་ལས་དགེ་སྡིག་ཁོ་ན་རང་གི་རྗེས་འབྲངས་ནས། དེའི་དབང་གིས་འཁོར་བའི་གནས་རིས་མཐོ་དམན་དུ་འཕེན་པ་ཡིན་ཏེ། རྒྱལ་པོ་ལ་གདམས་པའི་མདོ་ལས། དུས་ཀྱིས་ཉེན་ཏེ་རྒྱལ་པོ་འགྲོ་གྱུར་ན། ། ལོངས་སྤྱོད་མཛའ་དང་བཤེས་རྣམས་རྗེས་མི་འབྲང་། །སྐྱེས་བུ་དག་ནི་གང་ནས་གར་འགྲོ་ཡང་། ། ལས་ནི་གྲིབ་མ་བཞིན་དུ་རྗེས་སུ་འབྲང་། ། ཞེས་གསུངས། དེས་ན་ད་ལྟ་དགེ་སྡིག་གི་ལས་བྱས་པ་ལ།འཕྲལ་དུ་དེའི་འབྲས་བུ་འདི་དང་འདིའོ་ཞེས་མི་མངོན་ཡང་། ནམ་ཡང་ཆུད་ཟོས་སུ་མི་འགྱུར་བར་ཚོགས་ཤིང་དུས་ལ་བབས་པའི་ཚེ་རང་རང་གིས་ཉམས་སུ་མྱོང་བར་འགྱུར་ཏེ། ལས་བརྒྱ་པ་ལས། ལུས་ཅན་དག་གི་ལས་རྣམས་ནི། །བསྐལ་པ་བརྒྱར་ཡང་ཆུད་མི་ཟ། ། ཚོགས་ཤིང་དུས་ལ་བབས་པ་ན། ། འབྲས་བུ་ཉིད་དུ་སྨིན་པར་འགྱུར། ། ཞེས་དང་། ཡོན་ཏན་རིན་པོ་ཆེའི་མཛོད་ལས། ས་བླ་མཐོན་པོར་གཤེགས་པའི་མཁའ་ལྡིང་གི ། གྲིབ་མ་རེ་ཞིག་ལྟ་བར་མི་མངོན་ཡང་། །ལུས་ཅན་དག་དང་འདུ་འབྲལ་སྤང་བ་བཞིན། ། ཚོགས་ཤིང་དུས་ལ་བབ་ཚེ་ལྷག་པར་མངོན། ། ཞེས་གསུངས། དེ་ཡང་དགེ་སྡིག་གང་ཡིན་ཡང་ཀུན་སློང་གཙོ་ཆེ་བས། ཀུན་སློང་ཆགས་སྡང་གིས་བསྐྱེད་ཅིང་བསམ་པ་མ་དག་ན། རྣམ་པ་དགེ་བ་ལྟར་སྣང་ཡང་དོན་དུ་མི་དགེ་བར་འགྱུར་ཞིང་། བསམ་པ་རང་འདོད་ཀྱི་འཁྲི་བ་དང་བྲལ་ནས་དུག་གསུམ་དང་མ་འདྲེས་ཤིང་ཕན་སེམས་147

ཛ〉 མ་ཆོས་རྫོ ས་ལ་ཆེ འབོའི་ མ གཛའིདང་ལྡན་ན། རྣམ་པ་མི་དགེ་བ་ལྟར་སྣང་ཡང་དོན་ལ་དགེ་བར་འགྱུར་ཏེ།རིན་ཆེན་འཕྲེང་བ་ལས། ཆགས་དང་ཞེ་སྡང་གཏི་མུག་དག ། དེས་བསྐྱེད་ལས་ནི་མི་དགེའོ། ། མ་ཆགས་ཞེ་སྡང་གཏི་མུག་མེད། ། དེས་བསྐྱེད་ལས་དེ་དགེ་བ་ཡིན། ། མི་དགེ་ལས་ནི་སྡུག་བསྔལ་ཀུན། ། དེ་བཞིན་ངན་འགྲོ་ཐམས་ཅད་དོ། ། དགེ་ལས་བདེ་འགྲོ་ཐམས་ཅད་དང་། ། སྐྱེ་བ་ཀུན་ཏུ་བདེ་བ་དག །ཡིད་དང་ལུས་དང་ངག་དང་ནི། ། མི་དགེ་ཀུན་ལས་ལྡོག་བྱ་ཞིང་། ། དགེ་ལ་རྟག་ཏུ་འཇུག་བྱ་བ། ། འདི་ནི་ཆོས་རྣམ་གཉིས་སུ་བཤད། ། ཅེས་དང་། དེ་ལྟར་དུས་རྟག་ཏུ་ལས་རྒྱུ་འབྲས་ཀྱི་གནས་འདི་དག་ལ་ངེས་ཤེས་བསྐྱེད་ནས་དཀར་པོ་དགེ་བའི་ལས་རྣམས་ཆུང་ངུ་ནས་ཁྱད་དུ་མི་གསོད་པར་དང་དུ་བླང་།ནག་པོ་སྡིག་པའི་ལས་རྣམས་ཆུང་ངུ་ནས་འདིས་མི་གནོད་སྙམ་དུ་མི་བསམ་པར་དུག་བཞིན་སྤང་། དེ་ལྟར་ལས་གང་བྱས་ཤིང་བསགས་པ་རྣམས་ཀྱི་འབྲས་བུ་རྣམ་པར་སྨིན་པ་ནི་རང་ཉིད་ཀྱི་ཕྱི་བཞིན་རྗེས་སུ་འབྲངས་ནས་རང་ལ་སྨིན་པར་འགྱུར་བས་ན། དུས་རྟག་ཏུ་རྒྱུ་འབྲས་ཀྱི་གནས་འདི་ལ་ངེས་ཤེས་བསྐྱེད་ནས་སྤང་བླང་བྱེད་པ་གལ་ཆེའོ། ། དེ་ཡང་ལྟ་བ་མཐོ་བའི་སྐད་ཀྱིས་རྒྱུ་འབྲས་ཁྱད་དུ་གསོད་པར་མི་བྱ་སྟེ། ཨོ་རྒྱན་ཆེན་པོས། རྒྱལ་པོ་ཆེན་པོ་ངའི་གསང་སྔགས་འདི་ལྟ་བ་གཙོ་ཆེ། ལྟ་བའི་ཕྱོགས་སུ་སྤྱོད་པ་མ་ཤོར་བར་མཛོད། དེ་ཤོར་ན་དགེ་སྟོང་སྡིག་སྟོང་ནག་པོ་ཁ་འབྱམས་བདུད་ཀྱི་ལྟ་བར་འགྲོ། ཡང་སྤྱོད་པའི་ཕྱོགས་སུ་ལྟ་བ་མ་ཤོར་བ་མཛོད། དེ་ཤོར་ན་དངོས་པོ་དང་མཚན་མས་བཅིངས་ནས་གྲོལ་བའི་དུས་མེད། ཅེས་གསུངས། དེས་ན་ལྟ་བ་ནམ་མཁའ་བས་ཀྱང་མཐོ། ལས་རྒྱུ་འབྲས་བག་ཕྱེ་བས་ཀྱང་ཞིབ། ཅེས་གསུངས་པ་ལྟར། ལྟ་བ་གནས་ལུགས་ཀྱི་དོན་ཅི་ཙམ་རྟོགས་བཞིན་རྒྱུ་འབྲས་ལ་ཞིབ་ཏུ་འགྲོ་བ་ཞིག་དགོས་ཏེ། དེས་ན་ལས་རྒྱུ་འབྲས་ཀྱི་གནད་འདི་དག་ལ་སྙིང་ཐག་148

ཛའིལེ སྐུ་་པ ་མོང་ཕྱིའི་རྗོ ཛོཀྲོཔ་ནས་ཡིད་ཆེས་བསྐྱེད་དེ། དུས་དང་རྣམ་པ་ཐམས་ཅད་དུ་དགེ་བ་ཕྲ་མོ་ཚུན་ཆད་དམ་པ་གསུམ་གྱིས་ཟིན་པའི་སྒོ་ནས་ཅི་ནུས་སུ་འབད་པར་བྱའོ། ། ཞེས་གསུངས་པ་ལྟར་ལས་རྒྱུ་འབྲས་བསམ་པར་བྱའོ། །བཞི་པ། འཁོར་བའི་ཉེས་དམིགས་བསམ་པ།འཁོར་བའི་ཉེས་དམིགས་བསམ་པ་ལ་ཐོག་མར་དམ་ཆོས་རྫོགས་པ་ཆེན་པོའི་ཆོས་ལ་ཐོས་བསམ་སྒོམ་གསུམ་བྱེད་པའི་སྐལ་བ་དང་ལྡན་པ་དག་གིས་འཁོར་བའི་ཉེས་དམིགས་ཞེས་པ་དེ་ཅི་ཞིག་ཡིན་པ་དང་། འཁོར་བའི་ཉེས་དམིགས་བསམ་ན་ཕན་ཡོན་ཅི་ཞིག་ཡོད་པ་རྣམས་ཅི་ནས་ཀྱང་ཤེས་ཤིང་རྟོགས་པར་བྱ་དགོས་ཤིང་། དེ་ནས་འཁོར་བའི་ཉེས་དམིགས་ཚུལ་ཇི་ལྟར་བསམ་པའི་ཐབས་སམ་མན་ངག་ལས་ཅུང་ཟད་ཙམ་ཡང་འདའ་བ་མེད་པར་བསམ་དགོས།དེས་ན་འཁོར་བའི་ཉེས་དམིགས་ཞེས་པ་དེ་ཇི་ལྟ་བུ་ཞིག་ཡིན་སྙམ་ན་ནི། རང་ཅག་རྣམས་སྐྱེ་བ་སྔ་མས་དགེ་བ་བསྒྲུབས་པའི་དྲིན་ལས་ཚེ་འདིར་སྐྱེ་བ་མི་ལུས་ཐོབ་ཅིང་། མི་ལུས་འདི་ཡང་མི་ཡུལ་གྱི་མགྲོན་པོ་ཞིག་དང་ཉེ་བར་མཚུངས་ཤིང་། སྔ་དྲོ་ཡོང་ནས་ཕྱི་དྲོའི་བར་དུ་བསྡད་པ་དང་། ཕྱི་དྲོའི་དུས་སུ་བབ་པ་ན་སླར་ཡང་ཕྱིར་ལྡོག་དགོས་པ་ལྟར། སྐྱེས་ནས་འཆི་བའི་བར་དུ་བསྡད་ནས་མཐར་འཆི་དགོས། སྐྱེས་པ་དང་འཆི་བའི་དུས་སུ་མི་རྣམས་འདྲ་མཉམ་ཡིན་ཞིང་། སྐྱེས་པའི་དུས་སུ་མི་ཡུལ་འདིར་གཅེར་བུར་འོང་བ་དང་། འཆི་བའི་དུས་སུ་གཅེར་བུ་ལག་སྟོང་དུ་ཤི་བ་ཡིན། མི་རྣམས་འདྲ་མཉམ་མིན་པའི་དུས་ནི་གསོན་པོར་གནས་པའི་དུས་ཡུན་ཐུང་ངུ་འདི་ཁོ་ན་ཡིན་ཏེ། སྙན་གྲགས།གོ་གནས། རྒྱུ་ནོར་ལོངས་སྤྱོད། སྐྱེས་འབྲས་ཀྱི་དམན་ལྷག རིགས་རུས་ཀྱི་མཐོ་དམན་སོགས་ཁྱད་པར་མང་པོ་ཞིག་ཡོད་པས། མི་རྣམས་ཀྱིས་གསོན་པོར་149

ཛའི མཞེ་ས་རྔོ ས་ལ་ཆེ འསྒོཇི་ མ གཐོའིགནས་པའི་དུས་ཀྱི་རྙེད་བཀུར་སྙན་གྲགས་དང་། དངུལ་དང་གོ་གནས། རྒྱུ་ནོར་ལོངས་སྤྱོད་སོགས་སྒྲུབ་པ་ཁོ་ནར་མགོ་འཁོར་ཏེ་ཚེ་ཕྱི་མ་དང་དམ་པའི་ཆོས་བྱེད་པ་རྣམས་གཏན་ནས་བརྗེད་པར་གྱུར་ཚེ། སྐྱེ་བ་ཕྱི་མར་བདེ་འགྲོ་དང་ངན་འགྲོ་གང་དུ་སྐྱེ་བར་བློའི་གདེང་སྤུ་ཙམ་ཡང་མེད། དེ་ཡང་གསོན་པོར་གནས་སྐབས་བརྣབ་སེམས་དང་། གནོད་སེམས། དབྱེན་ཕྲ་མ། རྫུན།མ་བྱིན་པར་ལེན་པ། གཡོ་སྒྱུ་བཅས་ལ་བརྟེན་ནས་རྙེད་བཀུར་སྙན་གྲགས་དང་། དངུལ་དང་གོ་གནས། རྒྱུ་ནོར་ལོངས་སྤྱོད། ཁ་རྒྱབ་ཁང་པ་སོགས་བསྒྲུབས་ཏེ་ཅི་དགར་སྤྱོད་པའི་སྐྱེས་སུ་ཐོབ་ན་ཡང་། སྡིག་པ་ཚབས་ཆེ་བ་ཞིག་བསགས་པའི་དབང་གིས་འཆི་བ་མགོ་ཐོག་ཏུ་ལྷུང་བ་དང་། ཤི་ནས་སྐྱེ་བ་ལེན་པའི་སྐྱེ་བ་ཕྱི་མའི་དུས་སུ་ངན་སོང་གསུམ་དུ་སྐྱེ་བར་ངེས་ཏེ། (རྫོགས་ཆེན་མ་རིག་མུན་སེལ་〉ལས། འཁོར་བའི་སྡུག་བསྔལ་བསམ་པ་ནི། དེ་ལྟར་དགེ་བ་མ་བྱས་ཀྱང་མི་དགེ་བའི་ལས་ཀྱིས་ངན་འགྲོར་སྐྱེ་ན། འཇིགས་རྒྱུ་རང་ཅི་ཡོད་སྙམ་ན། དེ་ངེད་རང་རྣམས་ཀྱིས་མ་བསམ་པ་ཡིན། སྡུག་བསྔལ་ཐོས་སམ་གཟུགས་བརྙན་རི་མོར་བྲིས་པ་མཐོང་ནའང་སྙིང་རླུང་ལྡང་བ་ཙམ་དུ་བཟོད་ཐབས་མེད་ན་སྡུག་བསྔལ་ཐོག་ཏུ་བབས་ན་ལྟ་ཅི་སྨོས། དེའི་རྒྱུ་མཚན་དམྱལ་བར་སྐྱེས་ན་ཚ་གྲང་གི་སྡུག་བསྔལ་བཟོད་གླགས་མེད་པ་དང་། ཡི་དྭགས་སུ་སྐྱེས་ན་བཀྲེས་སྐོམ་གྱི་སྡུག་བསྔལ་བསམ་གྱིས་མི་ཁྱབ་པ་དང་། དུད་འགྲོར་སྐྱེས་ན་གསོད་པ་དང་། བཀོལ་སྤྱོད་གླེན་རྨོངས་ཀྱི་སྡུག་བསྔལ་སོགས་ངན་འགྲོའི་སྡུག་བསྔལ་ཡུན་རིང་ལ་བཟོད་གླགས་མེད་པ་དེ་དག་བཟོད་པར་འདུག་གམ་སྙམ་དུ་བསམ་པར་བྱའོ། ། ཡང་དགེ་བའི་ལས་ཀྱིས་བདེ་འགྲོར་སྐྱེས་ན་མཐོ་རིས་ཀྱི་བདེ་བ་ལ་ལོངས་སྤྱོད་དུ་ཡོད་པའི་ཕྱིར་དེ་ཙམ་གྱིས་ཆོག་གམ་སྙམ་ན། རེ་ཞིག་ངན་སོང་གི་སྡུག་བསྔལ་མྱོང་མ་དགོས་ཀྱང་། སླར་ཡང་དགེ་བའི་150

ཝཾལེ སྔ་ལ ་མོངཟིའིཙཱ རིའཕེན་ཤུགས་ཟད་ནས་ངན་འགྲོར་སྐྱེ་བ་དང་དེར་མ་ཟད་མཐོ་རིས་ན་ཡང་བདེ་བ་མེད་དེ། འདི་ལྟར་མི་ལ་སྤྱི་མཐུན་ལ་སྐྱེ་རྒ་ན་འཆིའི་སྡུག་བསྔལ་དང་། ཡོད་པ་འཚོ་སྐྱོང་། མེད་པ་བཙལ་རྙེད། འདུ་འབྲལ། དེག་རྡུང་སོགས་སྡུག་བསྔལ་བསམ་གྱིས་མི་ཁྱབ་པ་དང་། ལྷ་མ་ཡིན་ལ་ལྷའི་དཔལ་ལ་སྡང་ཞིང་ཕྲག་དོག་གི་ཟུག་རྔུས་འཐབ་རྩོད་ཀྱི་སྡུག་བསྔལ་དང་། ལྷ་ལ་འདོད་ཡོན་ལ་ངོམ་མེད་དུ་སྲེད་ཅིང་འཕོ་ལྟུང་གི་སྡུག་བསྔལ་སོགས་བསམ་གྱིས་མི་ཁྱབ་པ་སྟེ།དྲན་པ་ཉེར་བཞག་ལས། སེམས་ཅན་དམྱལ་བ་དམྱལ་མེས་ཉམས། ། དུད་འགྲོ་གཅིག་ལ་གཅིག་ཟས་ཉམས། ། ཡི་དྭགས་བཀྲེས་ཤིང་སྐོམ་པས་ཉམས། ། མི་རྣམས་འཚོ་བ་ཐུང་བས་ཉམས། ། ལྷ་མིན་འཐབ་ཅིང་རྩོད་པས་ཉམས། ། ལྷ་རྣམས་བག་མེད་པ་ཡིས་ཉམས། ། འཁོར་བ་ཁབ་ཀྱི་རྩེ་མོ་ན། ། བདེ་བ་ནམ་ཡང་ཡོད་མ་ཡིན། ། ཞེས་གསུངས་པ་བཞིན། འཁོར་བའི་གནས་འདིའི་མཐོ་དམན་གང་དུ་སྐྱེས་ཀྱང་སྡུག་བསྔལ་གྱི་གནས། སུ་དང་འགྲོགས་ཀྱང་སྡུག་བསྔལ་གྱི་གྲོགས། ཅི་ལ་ལོངས་སྤྱོད་ཀྱང་སྡུག་བསྔལ་གྱི་རང་བཞིན་ལས་མ་འདས་པའི་ཕྱིར། མི་ལུས་རིན་པོ་ཆེ་རྙེད་དཀའ་བ་འཇིགས་རུང་འཁོར་བའི་རྒྱ་མཚོ་ལས་སྒྲོལ་བའི་དལ་འབྱོར་གྱི་གྲུ་བོ་ཆེ་འདི་དོན་ཡོད་པར་བྱ་སྙམ། སྒོ་གསུམ་གྱི་སྡིག་པ་མི་དགེ་བའི་ལས་སྲོག་ལ་བབས་ཀྱང་མི་བྱེད་པར་དམ་བཅས་ཏེ། བརྩོན་འགྲུས་དྲག་པོས་དགེ་བའི་ལས་ལ་འབད་ཅིང་། ཚེ་འདི་ཉིད་ལ་གཏན་གྱི་ལམ་སྣ་ཟིན་པ་ཞིག་བྱ་དགོས་སྙམ་དུ་ཞེ་དམ་ཡང་ཡང་བྱའོ། ། དེ་ནས་དམིགས་པས་འཁོར་བའི་སྡུག་བསྔལ་འདི་ལྟར་བསམས་ནས་ཆོས་ལ་བསྐུལ་བར་བྱ་སྟེ། ཀུན་བཟང་སྙིང་ཐིག་ལས། འདི་ལྟར་ཕྱི་སྣོད་བཅུད་འཁོར་བའི་རང་བཞིན་ནི་ཐམས་ཅད་མེའི་དོང་ཆེན་པོ་ཚ་བའི་ངར་དང་ལྡན་པ། གཏིང་ཟབ་པ་དཔངས་མཐོ་བ། རྒྱ་ཆེ་བ་མུ་མེད་པ་འཇིགས་སུ་རུང་བའི་ཀློང་དུ་རང་དང་ཁམས་151

ཐོའི མ་ཆོས་རྔོ ས་ལ་ཆེ བསྒོའི་ མ ཐོའིགསུམ་གྱི་སེམས་ཅན་ཐམས་ཅད་ཆུད་ནས་ཡོད་པ་ལས། སྔོན་ཆད་ཐོག་མེད་ནས་ད་བར་དུ་ཚིག་ཀྱང་སྡུག་བསྔལ་བཟོད་གླགས་མེད་པས་མནར་བ་ལ། ཀྱེ་མ་ཀྱི་ཧུད་འཁོར་བའི་སྡུག་བསྔལ་ཨ་རྫི་འདི་ནས་འབྲོས་པའི་དུས་ལ་བབ ཨ་ཙ་མ་ང་རེ་འཇིགས་ཞེས་སྨྲེ་སྔགས་ཟིང་ལྷོང་ལྷོང་ཡོད་པའི་ཚེ། སྟེང་གི་ནམ་མཁའ་ལ་རྩ་བའི་བླ་མ་སྐུ་ལ་རུས་པའི་རྒྱན་དྲུག་གསོལ་ཞིང་། ཕྱག་གཉིས་ཟིལ་གནོན་གྱི་ཕྱག་རྒྱ་ལ་འོད་ཟེར་གྱི་ལྕགས་ཀྱུ་འཕྲོ་བ་ཞིག་བྱུང་བའི་ཞལ་ནས།ངན་སོང་སྡུག་བསྔལ་མེ་འོབས་ཆེན་པོ་འདི་ནས་འབྲོས་རེ་རན། ཞེས་གསུངས།དེ་ཐོས་པ་ཙམ་གྱིས། ད་ནི་བླ་མའི་བཀའ་ལ་ཉན་ཏེ། སེམས་ཅན་གཅིག་ཀྱང་མ་ལུས་པ་འདྲེན་པར་བྱ་སྙམ་པའི་སེམས་བསྐྱེད་མ་ཐག་ཏུ་བླ་མའི་ཕྱག་གི་འོད་ཟེར་གྱི་ལྕགས་ཀྱུས་སྙིང་ཀ་ནས་བཟུང་སྟེ། བདེ་ཆེན་གྱི་ཞིང་དུ་ཡེར་གྱིས་དྲངས་མ་ཐག་ཏུ་འཁོར་བའི་སེམས་ཅན་ལ་སྙིང་རྗེ་དྲག་པོ་བསྒོམ་པའི་ཤུགས་ཀྱིས་བདག་གི་ལག་ནས་ཀྱང་འོད་ཟེར་གྱི་ལྕགས་ཀྱུ་དཔག་མེད་འཕྲོས་པས། མེ་དོང་གི་སེམས་ཅན་གཅིག་ཀྱང་མ་ལུས་པ་བདེ་ཆེན་གྱི་ཞིང་དུ་དྲངས་ནས་སངས་རྒྱས་པར་བསམ་མོ། ། དེ་དག་གི་ཚུལ་རྣམས་ཉམས་ལེན་བདེ་ཕྱིར་ངག་འདོན་བྱ་བ་ནི། སྐུ་གསུམ་དོན་ཐིག་ལས། ཀྱེ་མ་ཀྱི་ཧུད་མི་རྟག་འཇིག་པའི་རྒྱུ། ། ཆུ་ཡི་ལྦུ་བ་སྡོམ་གྱི་ཐག་པ་དང་། ། སྒྱུ་མའི་མཁར་དཔེ་དྲི་ཟའི་གྲོང་ཁྱེར་བཞིན། །ཐམས་ཅད་མི་རྟག་འཇིག་པའི་ཆོས་ཅན་དེ། ། གསོ་བའི་ཐབས་མེད་འཆི་བའི་རྐྱེན་གྱུར་མང་། ། ཆོས་མཁས་ནོར་མང་ཁས་དྲག་རྩལ་ཆེ་ཡང་། ། འཆི་བདག་གིས་ཐུབ་སྡུག་བསྔལ་ཨ་ཙ་མ། ། ཚེ་ལ་ལོང་མེད་ལུས་འདི་འདུས་བྱས་ཡིན། །འཆི་བའི་རྐྱེན་ནི་བཞི་བརྒྱ་རྩ་བཞིའི་ནད། ། སྟོང་ཕྲག་བརྒྱད་ཅུ་དུས་མིན་རྣམ་བརྒྱད་སོགས། ། མ་ངེས་འཆི་བའི་རྐྱེན་མང་ཨ་ཙ་མ། ། འཚོ་བའི་ཐབས་ནི་ཟས་གོས་གཉིས་ཡིན་ཡང་། ། དེ་ཡང་ཕལ་ཆེར་འཆི་བའི་རྐྱེན་དུ་འགྱུར། ། སྔར་སྐྱེས་152

ཛའིལེ སྐུ་སྡ མོཌིབྱིའིསྨོ ཕནབྲོམ་ཤི་ལུས་པ་ཅང་འདུག་གམ། ། ད་ནི་བདག་ཀྱང་ནམ་འཆི་ངེས་མེད་ཅིང་། །སང་དགོང་དོ་ནུབ་འཆིའམ་མི་ཤེས་པས། །ཕྱི་རྩིས་བློ་སྣ་མང་པོས་ཅི་ཞིག་བྱ། །ཀྱེ་མ། རིགས་དྲུག་གང་དུ་སྐྱེས་ཀྱང་དུཿཁའི་ངང་། ། དམྱལ་བ་བཙོ་བསྲེག་སྡུག་བསྔལ་བཟོད་པར་དཀའ། ། བར་དོར་གཤིན་རྗེའི་དངངས་སྐུག་གློ་སྙིང་འདར། ། དུད་འགྲོར་བཀོལ་སྤྱོད་སྡུག་བསྔལ་ཡ་རེ་ང་། །ཐ་དྭགས་བཀྲེས་སྐོམ་སྡུག་བསྔལ་ཡི་རེ་མུག ། ལྷ་མིན་འཐབ་རྩོད་སྡུག་བསྔལ་དབལ་རེ་ཚ། ། ལྷ་རུ་སྐྱེས་ན་འཕོ་ལྟུང་སྙིང་རེ་འདར། ། འགྲོ་བའི་གཙོ་གྱུར་མི་ལུས་ཐོབ་ན་ཡང་། །སྐྱེས་པའི་སྡུག་བསྔལ་མཐོང་ན་སུ་ཡིས་བཟོད། ། རྒས་པའི་སྡུག་བསྔལ་མཐོང་ན་ཡུན་རིང་སྐྲག ། ན་བའི་སྡུག་བསྔལ་བསམ་ན་བློ་རེ་ངལ། ། འཆི་བའི་སྡུག་བསྔལ་མཐོང་ན་ངུ་རེ་བྲོ། ། རིགས་དྲུག་རྣམས་ལ་འགྱུར་དང་འདུ་བྱེད་དང་། །སྡུག་བསྔལ་སྡུག་བསྔལ་དག་གིས་མནར་བ་དག ། ལེགས་པར་བརྟགས་ན་སྡུག་བསྔལ་ཕུང་པོ་སྟེ། ། ལས་འབྲས་བླང་དོར་འབད་ཅིང་བརྩོན་པར་བྱ། ། ད་ལན་རྒྱུ་རྐྱེན་རྟེན་འབྲེལ་འཛོམ་དུས་འདིར། ། ཡང་གསང་རྡོ་རྗེ་ཐེག་པའི་སྒོར་ཞུགས་ཏེ། ། བསྐྱེད་རྫོགས་ཟབ་མོའི་དོན་ལ་གཅིག་ཏུ་གཞོལ། ། ཞེས་སྙིང་ཐག་པ་ནས་བསམ་ཞིང་ངག་ཏུ་བརྗོད་དོ། ། ཞེས་གསུངས་པའི་ཕྱིར་རོ། །དེ་ཡང་ངན་སོང་གསུམ་དུ་སྐྱེས་ན་ནི་སྡུག་བསྔལ་དར་དྲག་ཅིང་ཡུན་རིང་མི་བཟོད་པ་སྣ་ཚོགས་ཤིག་རང་དབང་མེད་པར་ཉམས་སུ་མྱོང་དགོས། གལ་ཏེ་ཟག་བཅས་ཀྱི་དགེ་བས་བདེ་འགྲོའི་གནས་སུ་སྐྱེས་ཀྱང་སྡུག་བསྔལ་གྱི་འཁོར་ལོ་ལས་མ་འདས་པ་རང་ཅག་རྣམས་ཀྱིས་མངོན་སུམ་དུ་གྱུར་པ་དེས་མཚོན་ཡོད་པས། རྣམ་སྨིན་གྱི་འབྲས་བ་ལྕི་ཡང་གི་དབང་གིས་ལས་མི་དགེ་བ་ཆེན་པོས་༄དམྱལ་བ་དང་། འབྲིང་གིས་ཡི་དྭགས། ཆུང་ངུས་དུད་འགྲོར་སྐྱེ་བ་ཡིན་ཏེ།〈རྫོང་སྔོན་འབྲུ་འགྲེལ་〉ལས། རྒྱུ་མཐུན་གྱི་འབྲས་བུ་ལ་བྱེད་པ་རྒྱུ་མཐུན་ད་ང་།153

ཛའི མ་ཆོས་རྫོགས་པ་ཆེ བསྒོའི་ མ ཛ〉མྱོང་བ་རྒྱུ་མཐུན་གྱི་འབྲས་བུའོ། ། དང་པོ་བྱེད་པ་རྒྱུ་མཐུན་ནི། མི་དགེ་བ་བཅུ་གང་ལ་གོམས་པ་དེ་ལ་ད་ལྟ་ཡང་དགའ་བའི་བྱེད་ལས་མཐུན་པར་སྐྱེ་བའོ། །གཉིས་པ་མྱོང་བ་རྒྱུ་མཐུན་མཐོ་རིས་ཐོབ་ན་ཡང་རིམ་པ་བཞིན་དུ་མི་དགེ་བཅུ་ལ་གཉིས་རེ་ལྡན་པ་སྟེ། སྲོག་གཅོད་ཀྱི་མྱོང་བ་རྒྱུ་མཐུན་ནི། ཚེ་ཐུང་བ་དང་ནད་མང་བའོ། ། མ་བྱིན་ལེན་གྱིས་ཡོ་བྱད་ཉུང་བ་དང་དགྲ་དང་ཐུན་མོང་དུ་སྤྱོད་པའོ། ། ལོག་གཡེམ་གྱིས་ཁྱིམ་ཐབ་མི་མཛེས་པ་དང་དགྲ་ཟླར་འབྲེལ་བའོ། ། རྫུན་གྱིས་སྐུར་བ་འདེབས་པ་དང་གཞན་གྱིས་བསླུ་བའོ། ། ཕྲ་མས་འཁོར་གཡོག་ངན་པ་དང་འདུམ་པར་དཀའ་བའོ། ། ཚིག་ཙུབ་ཀྱིས་མི་སྙན་པ་མང་དུ་ཐོས་པ་དང་ལེགས་པར་སྨོས་ནའང་འཐབ་མོའི་ཚིག་ཏུ་འགྱུར་བའོ། །ངག་འཁྱལ་གྱིས་གསང་ཚིག་སོགས་བཟུང་བར་མི་འོས་ཤིང་གཞན་ཡིད་ཆེས་པར་དཀའ་བའོ། ། བརྣབ་སེམས་ཀྱིས་རེ་འདོད་མི་འགྲུབ་པ་དང་ཆོག་མི་ཤེས་པའོ། ། གནོད་སེམས་ཀྱིས་གནོད་བྱེད་འདུ་བ་དང་ཕན་འདོགས་འབྲལ་བའོ། །ལོག་ལྟས་ལྟ་བ་ངན་པ་རྒྱུད་ལ་སྐྱེ་བ་དང་གཡོ་སྒྱུས་འཁྲུག་པའོ། ། དབང་གི་འབྲས་བུའམ་བདག་པོའི་འབྲས་བུ་ནི། གང་དུ་སྐྱེས་པའི་ཡུལ་དེར་སྨིན་པ་ཡིན་ལ། དེ་ཡང་སྲོག་གཅོད་ཀྱིས་ས་ཕྱོགས་བག་ཆུང་ཞིང་སྨན་ཤིང་མེ་ཏོག་ཉུང་བའི་སར་སྐྱེ་བ་སོགས་ཁྲིད་ཡིག་ལྟར་ཤེས་པར་བྱའོ། ། སྐྱེས་བུ་བྱེད་པའི་འབྲས་བུ་ཞེས་པ་དགེ་སྡིག་གང་བྱས་ཀྱི་ལས་སླར་མང་པོར་འཕེལ་བར་འགྱུར་བ་ལ་ཡིད་ཆེས་བསྐྱེད་པར་བྱ་སྟེ། དྲན་པ་ཉེར་བཞག་ཆུང་ངུ་ལས། སྐྱེས་བུ་གཏི་མུག་ཅན་སྡིག་པ་བྱེད་པ་དེ་དག་ནི་ཡང་ཕྱིར་ཞིང་སྡིག་པ་འཕེལ་བས་རབ་ཏུ་སྡུག་བསྔལ་བར་འགྱུར་རོ། ། ཞེས་སོ། ། དེ་ཡང་ལས་གཅིག་གིས་ལུས་དུ་མ་འཕེན་པ་དང་། སྲོག་གཅོད་ཀྱི་སྡིག་པ་གཅིག་གིས་སྐྱེ་བ་ལྔ་བརྒྱར་རང་སྲོག་གརྟོད་པ་ལྟ་བུ། ལས་གཅིག་གིས་ལུས་གཅིག་འཕེན་པ་བུད་མེད་གཅིག་གིས་154

ཛའིལེ ་ལྔ་པ ་མོཇ་པྱིའི་སྔོ རིགྲོརང་གི་བུ་ལ་བྱམས་པ་ལན་གཅིག་བསྒོམས་པས་ལྷ་ཚངས་པར་ལན་གཅིག་སྐྱེས་པ་ལྟ་བུ། ལས་དུ་མས་ལུས་དུ་མ་འཕེན་པ་ནི། ལས་སྣ་ཚོགས་ཐ་དད་པ་བསགས་པས། འགྲོ་བའི་ལུས་སྣ་ཚོགས་པ་དུ་མ་ལེན་པ་དང་། ལས་དུ་མས་ལུས་གཅིག་འཕེན་པ། དཔེར་ན་ལྷ་སྦྱིན་ཚེ་རབས་དུ་མར་བསགས་པའི་ལས་ཀྱིས་དགེ་སློང་གི་གཟུགས་ལ་སྡིག་པའི་ཀུན་སྤྱོད་ཅན་དུ་སྐྱེས་པ་ལྟ་བུའོ། །ལས་ཀྱི་འབྲས་བུ་མྱོང་ཚུལ་ནི། མཐོང་ཆོས་མྱོ་ང་འགྱུར(ཚེ་སྟོད་བྱས་པའི་ལས་ཚེ་སྨད་ལ་སྨིན་པ་ལྟ་བུ)། སྐྱེ་ནས་མྱོང་འགྱུར(སྐྱེ་བ་ཕྱི་མར)། ལན་གྲངས་གཞན་དུ་མྱོང་འགྱུར་གསུམ་ཡོད(སྐྱེ་བ་གསུམ་སོགས་དུ་མས་བར་ཆོད་པ)། ཡང་འཕེན་བྱེད་དགེ་བས་འཕངས་ནས་རྫོགས་བྱེད་མི་དགེ་བས་རྫོགས་པ་དང་(མི་ལུས་ཐོབ་ཀྱང་དབུལ་ཞིང་ཕོངས་པའི་སྡུག་བསྔལ་མྱོང་བ་ཅན)། འཕེན་བྱེད་མི་དགེ་བས་འཕངས་ནས་རྫོགས་བྱེད་དགེ་བས་རྫོགས་པ་དང་(ཀླུ་ལོངས་སྤྱོད་ཅན་དུ་སྐྱེས་པ་ལྟ་བུ)། འཕེན་རྫོགས་གཉིས་ཀ་མི་དགེ་བ་དང་། འཕེན་རྫོགས་གཉིས་ཀ་དགེ་བ་དག་ཡོད། ཡང་མ་བསགས་ཤིང་བྱས་པའི་ལས(མང་པོ་ཚོགས་པའི་ནང་ནས་གཅིག་གིས་ལས་ངན་པ་བསགས་པ་ཀུན་ལ་སྨིན་པ)། མ་བྱས་ཤིང་བསགས་པའི་ལས(དགེ་བ་ལ་ཡི་རངས)། བྱས་བསགས་གཉིས་ཀ་ཚང་བ། མ་བྱས་ཤིང་མ་བསགས་པ་དང་བཞིའོ། ། གཉིས་པ་དཀར་པོ་དགེ་བའི་ལས་ལམ་བཅུ་ནི། མི་དགེ་བ་བཅུ་སྤངས་པ་ལས་ལོགས་སུ་མེད་ཀྱང་།དགེ་བཅུ་ཁྱད་པར་ཅན་གྱི་དབང་དུ་བྱས་ན། སེམས་ཅན་གཞན་གྱི་སྲོག་སྐྱོབ།སྦྱིན་པ་གཏོང་བ། སྡོམ་པ་བསྲུང་བ་སྟེ་ལུས་ཀྱི་དགེ་བ་གསུམ་མོ། ། བདེན་པར་སྨྲ་བ། འཁོན་པ་སྡུམ་པ། ཚིག་འཇམ་པོར་སྨྲ་བ། དོན་དང་ལྡན་པའི་གཏམ་བརྗོད་པ་སྟེ། ངག་གི་དགེ་བ་བཞི་དང་། འདོད་པ་ཆུང་ཞིང་ཆོག་ཤེས་པ་དང་།ཕན་སེམས་བསྐྱེད་པ་དང་། ཡང་དག་པའི་ལྟ་བ་ལ་གནས་པ་སྟེ། ཡིད་ཀྱི་དགེ་155

ཛའི མ་ཆོས་ཇོགས་ལ་ཆེ སྟོའི་རྣམ ཞ ཛའིབ་གསུམ་སྟེ། དཀར་པོ་དགེ་བའི་ལས་ལམ་བཅུ་ལ་འབད་པ་བསྐྱེད་པར་བྱ་བ་ཡིན་པ་ལ་ནན་ཏན་དུ་བག་ཡོད་བསྟེན་པར་འཚལ་ལོ། ། ཞེས་གསུངས་པའི་ཕྱིར་རོ། །དེ་ཡང་དམྱལ་བའི་སྡུག་བསྔལ་བསམ་པ་ལ། དམྱལ་བ་ལ་ཚ་གྲང་གཉིས་ཡོད་ཅིང་། དེ་ལས་ཚ་དམྱལ་བརྒྱད་ཀྱི་གནས་ཀྱི་ཁྱད་པར་ནི། ལྕགས་བསྲེག་གི་ས་གཞི་རི་རོང་ངམ་གྲོག་ཅན་གདུག་པའི་བྱ་དང་གཅན་གཟན་དམྱལ་སྤྲང་གཤེད་མ་མི་སྲུན་པ་དུ་མས་གཏམས་པ། ཟངས་ཞུན་དང་འགྱུར་བྱེད་ཀྱི་ཁུ་བ་དྲག་ཏུ་འབབ་པ། མེ་ལྕེ་ཁྲུ་གང་བ་ཙམ་རྒྱུན་མར་འབར་བ། མཐའ་སྐོར་དུ་ལྕགས་ཀྱི་ཤལ་མ་ལིས་ཟླུམ་པོར་བྱས་པ། འཇིགས་ཤིང་སྐྱི་གཡའ་བའི་གནས་སུ་གྱུར་པ་སྟེ། དེར་སྐྱེ་བའི་བར་དོ་རྣམས་སྲིད་པ་བར་དོའི་གནས་སུ་ཆར་རླུང་གིས་དེད་པ་ལྟ་བུའི་གྲང་རེག་བཟོད་པར་དཀའ་བ་ཞིག་བྱུང་བ་ལ་བརྟེན་ཚ་དམྱལ་གྱི་གནས་དེ་མཐོང་བ་ན། དེ་དྲོ་བར་སྲེད་པ་སྐྱེས་ནས་གཉིད་སད་པ་ལྟར་སྐད་ཅིག་དེ་མ་ཐག་ཏུ་སྐྱེ་བ་ལེན་པར་འགྱུར་ཞིང་། ལུས་ཀྱི་ཚད་ནི་ཁྲུ་བཅུ་དྲུག་པ་ལུས་སེམས་གཉིས་ཀའི་ཆ་ནས་བཟོད་བསྲན་རྐྱེན་ཕྲ་མོ་ཙམ་ཡང་ཐེག་པར་དཀའ་བ་ཡོད། དེ་ལ་སྡུག་བསྔལ་གྱི་ཁྱད་པར་གྱི་དབང་གིས་ཡང་སོས་་དང་། ཐིག་ནག བསྡུས་འཇོམས། ངུ་འབོད། ངུ་འབོད་ཆེན་པོ། ཚ་བ།རབ་ཏུ་ཚ་བ། མནར་མེད་དེ་བརྒྱད་ཡོད་དོ། །དེ་ལས་ཡང་སོས་ནི། སེམས་ཅན་རྣམས་ཀྱི་ཕན་ཚུན་དགྲའི་འདུ་ཤེས་ཀྱིས་ཞེ་སྡང་དྲག་པོས་མཚོན་བསྣུན་རེས་བྱས་ཏེ་ཡང་ཤི་ཡང་སོས་པ་དང་།འགའ་ཞིག་ནི་ནམ་མཁའ་ལས་མཚོན་ཆའི་ཆར་བབས་ཏེ་ལུས་བརྒྱ་སྟོང་དུམ་བུ་མང་པོའི་བར་དུ་ཐོར་བ་ན། ནམ་མཁའ་ནས་ཡང་སོས་པར་གྱུར་ཅིག་ཅེས་པའི་སྒྲའམ། རླུང་བསེར་བུ་གཡོས་པ་ལ་བརྟེན་ནས་དེ་མ་ཐག་འཚོ་བར་འགྱུར་156

ཛའིལེ ༥༥་པ ་མོཇ་ཕྱིའི་རྔོ ཐོབྲོཞིང་། སྡུག་བསྔལ་དེ་ལས་མ་རྫོགས་ཀྱི་བར་དུ་མྱོང་དགོས་པ་ཡིན།ཐིག་ནག་ཅེས་པ་ནི། དམྱལ་སྲུང་གཤེད་མ་རྣམས་ཀྱིས་སྡིག་གི་རྣམ་སྨིན་ལྕི་བའི་ལུས་ཀྱི་སྤྱི་གཙུག་ནས་རྐང་སེན་གྱི་བར་ཐིག་ནག་པོ་བཞིའམ་བརྒྱད་ལ་སོགས་པ་དུ་མ་བཏབ་སྟེ་རལ་གྲི་དང་སོག་ལེ་མེ་འབར་བས་གཤོག་པ་དང་འབྲེག་པའི་སྡུག་བསྔལ་འཇིགས་སུ་རུང་བ་ཞིག་མྱོང་དགོས་པའི་གནས་ཤིག་ཡིན།བསྡུས་འཇོམས་ནི། རི་ར་ལུག་དང་གླང་པོ་ཆེའི་གདོང་པ་འདྲ་བའི་བར་དུ་ཚུད་དེ་ཏིལ་བཏུལ་དུ་ཏིལ་བརྡུང་བ་ཇི་བཞིན་ལུས་དམར་འདག་འདག་སོང་བ་ན་ཡང་སྔར་བཞིན་འཚོ་ནས་སྡུག་བསྔལ་མ་ཐེབས་ཀྱི་བར་དུ་མྱོང་དགོས་པ་ཞིག་ཡིན། རྩེངུ་འབོད་ནི། དེ་དག་མཐོང་བས་འཇིགས་ཏེ་ཡིབ་པའི་སྣང་བ་ཞིག་སྐྱེས་པ་ན། ལམ་སང་ལྕགས་ཁང་མེ་འབར་བའི་ནང་དུ་ཚུད་དེ་ཡུན་རིང་པོའི་བར་དུ་བསྲེག་པའི་ན་ཟུག་བཟོད་མ་ནུས་པར་ངུ་འབོད་ཡང་དང་ཡང་དུ་བྱེད་བཞིན་ཐར་མི་ཐུབ་པའི་སྡུག་བསྔལ་མྱོང་དགོས་པ་ཞིག་ཡིན།ངུ་འབོད་ཆེན་པོ་ནི། གཞན་སྔ་མ་ལྟར་སྒོ་ནང་མ་ནས་ཐར་ཡང་ཕྱི་མ་ནས། ལྕགས་ཁང་ཉིས་རིམ་དུ་ཚུད་དེ་ཡུན་རིང་པོའི་བར་དུ་མི་ཐར་བར་སྡུག་བསྔལ་བཟོད་གླགས་མེད་པ་མྱོང་དགོས་པ་ཞིག་ཡིན།ཚ་བ་ནི། ལྕགས་ཀྱི་ཕྲུ་བ་དཔངས་ཚད་ཙམ་དུ་ཉ་བཞིན་བསྲེག་ཅིང་།ལྕགས་ཀྱི་ཐོ་ལུམ་འབར་བས་བརྡུང་བ་དང་། མདུང་རྩེ་གསུམ་པས་སྤྱི་བོ་ནས་ཕྲག་པ་གཉིས་སུ་བཤང་ལམ་ནས་ཐལ་བྱུང་དུ་འབིགས་པ་དང་། མདུང་རྩེ་གཅིག་པས་བཤང་ལམ་ནས་སྤྱི་བོའི་བར་དུ་འབིགས་པ། ལྕགས་ཀྱི་བུམ་པར་བཅུག་སྟེ་འདག་མེ་འབར་བའི་གསེབ་ཏུ་དམྱལ་བ། ཡན་ལག་དང་ལྕེ་ལ་ཕུར་157

ཝཾ མ་ཆོས་རྔོགས་ལཆེ ཕའི་ མག གཝཾ ་བུ་འདེབས་པ་སོགས་སྡུག་བསྔལ་མྱོང་དགོས་པ་ཞིག་ཡིན།རབ་ཏུ་ཚ་བ་ནི། ལྕགས་ཟངས་འཇུ་བྱེད་ཁོལ་མའི་ནང་དུ་སྤྱི་ཚུགས་སུ་འཚོད་ནས་ཤ་རུས་ཞིག་སྟེ་ཀེང་རུས་ལྟར་གྱུར་པ་ན། ལྕགས་ཀྱི་ས་གཞི་ལ་བཀྲམ་པས། དེ་མ་ཐག་ཏུ་འཚོ་བ་ན་ཡང་བསྐྱར་འཚོད་པར་བྱེད་ཅིང་། ཁ་འབྱིད་ཆས་ཀྱིས་ཕྱེ་ཞིང་ལྕགས་ཀྱོ་ཐོ་ལུམ་དང་ཟངས་ཞུན་བླུད་པས་ཁ་དང་ལྐོག་མ་དང་ནང་ཁྲོལ་ཐམས་ཅད་ཚིག་སྟེ་མཐར་རོ་སྨད་ནས་ཤམ་ཤམ་དུ་ཐོན་པ་ལ་སོགས་པའི་སྡུག་བསྔལ་མྱོང་དགོས་པ་ཞིག་ཡིན། ་མནར་མེད་པ་ནི། ལུས་སྡོང་བུ་སྣུམ་དང་ལྡན་པ་ལ་མེ་འབར་བ་ལྟར་སྐད་ངན་ཙམ་ལས་གཞན་མེ་སེམས་ཅན་སོ་སོར་དབྱེ་མི་ཤེས་པ་ལྟར་གྱུར་ཅིང་།མེ་དེའང་བསྐལ་པ་འཇིག་དུས་ཀྱི་མེ་ལས་ཚ་ཞིང་གོང་མ་གོང་མ་ལས་འོག་མ་འོག་མ་རྣམས་བདུན་འགྱུར་གྱིས་ཆེ་བ་ཞིག་ཡིན་ལ། དེའི་ཚ་ཚད་ཀྱི་ཁྱད་པར་ནི། མངོན་པ་ལས། མི་རྣམས་ཀྱི་ལོ་ལྔ་བཅུ་ལ། ། འདོད་པ་དག་གི་ལྷ་རྣམས་ཀྱི། །འོག་མ་དག་གི་ཉིན་ཞག་གཅིག ། དེས་ན་ཚེ་ལོ་ལྔ་བརྒྱའོ། ། གོང་མ་གཉིས་ཀ་ཉིས་འགྱུར་རོ། ། ཡང་སོས་ལ་སོགས་དྲུག་རིམ་བཞིན། ། འདོད་ལྷའི་ཚེ་དང་ཉིན་ཞག་མཉམ། ། ཞེས་འབྱུང་བས། དེ་ཡང་མི་ལོ་ལྔ་བཅུ་ལ་རྒྱལ་ཆེན་རིགས་བཞིའི་ཞག་གཅིག དེ་བརྩིས་པའི་རང་ལོ་ལྔ་བརྒྱ་ཐམ་པ་དེ་ཡོངས་རྫོགས་ཡང་སོས་པའི་ཞག་གཅིག་ཏུ་བྱས་པ་ཡིན། དེ་ལོ་ལྔ་བརྒྱ་ནི་ཡང་སོས་པའི་ཚེ་ཚད་ཡིན་ཞིང་། དེ་ཡང་གོང་མ་གོང་མ་ལས་འོག་མ་འོག་མ་ཉིས་འགྱུར་ཉིས་འགྱུར་གནས་དགོས་པས། ཚ་དམྱལ་གྱི་གནས་སུ་སྐྱེས་ན་སྡུག་བསྔལ་དེ་ལྟ་་བུ་མྱོང་དགོས་འདུག་སྙམ་དུ་བསམ་མོ། །གྲང་དམྱལ་གྱི་སྡུག་བསྔལ་བསམ་པ་ནི། གནས་ཀྱི་ཁྱད་པར་ཉི་ཟླ་ལ་སོགས་པའི་སྣང་བ་མེད་པའི་མུན་ཁྲོད། གངས་བར། འཁྱག་པའི་འོབས།158

ཛའིལེ སྐུ་་ལ ་མོང་བྱིརི་སྔོ ཛིནའཁྱག་པའི་སྦུབས། འཁྱག་པའི་གཅོང་རོང་ཆེན་པོ་རླུང་དང་བུ་ཡུག་ཤིན་ཏུ་འཚུབ་ཅིང་གྲང་གནས་སུ་གྱུར་པ་སྟེ། དེར་སྐྱེ་བའི་བར་དོ་རྣམས་མེས་འཚིག་པ་ལྟ་བུའི་སྣང་བ་ཤར་བ་ན། གྲང་དམྱལ་གྱི་གནས་མཐོང་ནས་དེ་བསིལ་བར་ཤེས་པ་ན། རང་རང་གི་ལས་ཀྱི་དབང་གིས་གཉིད་སད་པ་ལྟར་སྐད་ཅིག་དེ་མ་ཐག་ཏུ་སྐྱེ་བ་ལེན་པར་འགྱུར་ཞིང་། སྡུག་བསྔལ་གྱི་ཁྱད་པར་ནི། འདིར་ཆུ་བུར་ཅན་སྔོན་ལ་འདྲེན་པའི་ལུགས་སུ་བྱས་ནས། དེ་ཡང་ཆུ་བུར་ཅན་དང་།ཆུ་བུར་རྡོལ་བ་ཅན་དང་། ཨ་ཆུ་ཟེར་བ་དང་། ཀྱི་ཧུད་ཟེར་བ་དང་། སོ་ཐམ་ཐམ་པ་དང་། ཨུཏྤལ་ལྟར་གས་པ་དང་། པདྨ་ལྟར་གས་པ་དང་། པདྨ་ཆེན་པོ་ལྟར་གས་པའི་བར་དུ་སྡུག་བསྔལ་མྱོང་དགོས་པ་ཡིན་ནོ། །ཆུ་བུར་ཅན་ནི། གྲང་བའི་རེག་བྱས་ལུས་ལ་ཆུ་བུར་མཐེབ་རྡོག་ཙམ་པ་ཤར་བའམ་འབྱུང་བ་ཡིན། ་ཆུ་བུར་རྡོལ་བ་ཅན་ནི། ཆུ་བུར་ཅན་ལས་ཀྱང་གྲང་བས་ཆུ་བུར་རྡོལ་བ་སྟེ། དེའི་ནང་ནས་སྐྱེས་པའི་ལྕགས་ཀྱི་འབུ་མཆུ་རྣོན་གྱིས་ཤ་པགས་རུས་པའི་བར་དུ་ཕུག་ཅིང་ཟ་བའི་སྡུག་བསྔལ་མྱོང་དགོས་པ་ཡིན།ཨ་ཆུ་ཟེར་བ་ནི། གྲང་བའི་ཟུག་རྔུ་བསྲན་མི་བཟོད་པར་སྨྲེ་ངག་རྒྱུན་མི་འཆད་པར་འདོན་པའི་སྡུག་བསྔལ་མྱོང་དགོས་པ་ཞིག་ཡིན།ཀྱི་ཧུད་ཟེར་བ་ནི། དམྱལ་བའི་སེམས་ཅན་གྲང་ངར་གྱིས་མནར་ནས་བསྲན་མ་བཟོད་པར་སྐད་ཤུགས་ཀྱིས་འོ་དོད་འདོན་པའི་སྡུག་བསྔལ་མྱོང་དགོས་པ་ཞིག་ཡིན།སོ་ཐམ་ཐམ་ནི། གྲང་བའི་ཟུག་རྔུ་བསྲན་མི་བཟོད་པར་སོ་འཚིར་བའི་སྡུག་བསྔལ་མྱོང་དགོས་པ་ཞིག་ཡིན།ཨུཏྤལ་ལྟར་གས་པ་ནི། དམྱལ་བའི་སེམས་ཅན་གྱི་ལུས་གྲང་བའི་སྟོབས་159

ཛའི མ་ཆོས་རྫོགས་ལ་ཆེ རྩྭཇི་ མ ཞགཛའིཀྱིས་འཁེངས་ནས་བཞི་ཚལ་དུ་གས་པའི་སྡུག་བསྔལ་མྱོང་དགོས་པ་ཞིག་ཡིན།པདྨ་ལྟར་གས་པ་ནི། དམྱལ་བའི་སེམས་ཅན་གྱི་ལུས་གྲང་བས་འཁེངས་ནས་བརྒྱད་ཚན་དུ་གས་པའི་སྡུག་བསྔལ་མྱོང་དགོས་པ་ཞིག་ཡིན།པདྨ་ཆེན་པོ་ལྟར་གས་པ་ནི། དམྱལ་བའི་སེམས་ཅན་གྱི་ལུས་གྲང་བ་སྟོབས་ཆེན་པོས་འཁེངས་ནས་ཚན་པ་སུམ་ཅུ་སོ་གཉིས་སོགས་སུ་གས་པའི་སྡུག་བསྔལ་མྱོང་དགོས་པ་ཞིག་ཡིན།དེའི་ཚེ་ཚད་ཀྱི་ཁྱད་པར་ནི། ཏིལ་སྦྱང་ནང་ནས་ལོ་བརྒྱ་ཞིང་། ། ཏིལ་གཅིག་ཕྱུང་བས་ཟད་འགྱུར་བ། ། ཆུ་བུར་ཅན་གྱི་ཚེ་ཡིན་ཏེ། ། གཞན་གྱི་ཚེ་ནི་ཉི་ཤུའི་འགྱུར། ། ཞེས་གསུངས་པས་ན། དེ་ཡང་མ་ག་དྷའི་ཁལ་བརྒྱད་ཅུ་འགྲོ་བའི་སྣོད་སྦྱང་ཞེས་པ་ཏིལ་གྱིས་བཀང་སྟེ་ལོ་བརྒྱ་བརྒྱ་ན་ཏིལ་འབྲུ་རེ་ཕྱུངས་པས་ཏིལ་དེ་ཟད་པ་ཙམ་ཆུ་བུར་ཅན་གྱི་ཚེ་ཚད་ཡིན་ཞིང་། དེ་ཡང་གོང་མ་གོང་མ་ལས་འོག་འོག་མ་བདུན་འགྱུར་བདུན་འགྱུར་གྱིས་གྲང་བ་དང་། ཚེ་ཚད་ཀྱང་དེ་ཉི་ཤུའི་འགྱུར་དུ་གནས་དགོས་པ་ཡིན་པས། གྲང་དམྱལ་དུ་སྐྱེས་ཀྱང་སྡུག་བསྔལ་གྱི་ཁྱད་པར་དེ་ལྟ་བུ་མྱོང་དགོས་པ་ཡིན་ཨང་སྙམ་དུ་བསམ་མོ། །ཉེ་འཁོར་བའི་སྡུག་བསྔལ་བསམ་པ་ནི། 〈མཛོད་〉ལས། བརྒྱད་པོ་ཀུན་ལས་ལྷག་བཅུ་དྲུག ། དེ་དག་གི་ནི་ངོས་བཞི་ན། ། མེ་མ་མུར་དང་རོ་མྱག་འདམ། ། སྤུ་གྲིའི་ལམ་སོགས་ཆུ་བོ་ཡིན། ། ཞེས་གསུངས་པས་ཚ་དམྱལ་ངོས་བཞི་ལས་ཐོན་པའམ། དེ་ཉིད་དུ་སྐྱེས་ཀྱང་རུང་ཚ་དམྱལ་བརྒྱད་ཀྱི་ཕྱོགས་གང་དུ་ཕྱིན་ན་ཡང་མེ་མ་མུར་གྱི་འོད། རོ་མྱག་ཕྱི་སའི་འདམ། རལ་གྲི་ལོ་མའི་ནགས་ཚལ། ཐལ་ཚན་གྱི་ཆུ་བོ་རབ་མེད་པ་རྣམས་ཡིན། དེ་ཡང་དང་པོ་མེ་མ་མུར་གྱི་འོབས་པུས་ནུབ་ཙམ་དུ་ཚུད་དེ་རྐང་པ་བཞག་མ་ཐག་ཤ་པགས་བྲུལ་ཞིང་པུས་མོ་མན་ཆད་སོལ་བའི་ཕུང་པོ་ནག་རུམ་གྱིས་སོང་། བཏེགས་པ་ན་160

ཛའིལེ ་ལྔ་པ ་མོང་བྱིའི་སྔོ རིབྲོཁྲིཡིའཚོ་ཞིང་སྡུག་བསྔལ་དེ་རང་གི་ལས་མ་རྫོགས་པའི་བར་དུ་མྱོང་དགོས་པ་རྣམས་ཡིན། དེ་ལས་ཐར་བ་ན་རོ་མྱག་ཕྱི་སའི་འདམ་རྫབ་མི་གཙང་བའི་དྲི་ང་བ་དེར་ཚུད་པ་ན་སྲིན་བུ་མཆུ་རྣོན་པོ་ཁབ་འདྲ་བས་ཤ་པགས་ཁྲོལ་མ་ལྟར་འབུག་ཅིང་ཟ་བའི་སྡུག་བསྔལ་མྱོང་དགོས་པ་ཡིན། དེ་ལས་ཐར་བ་ན་ཕྱོགས་བཞི་ན་ནེའུ་གསིང་སྔོ་ཤིག་གེ་བ་ཞིག་ཡོད་པ་མཐོང་ཞིང་། དེར་སྲེད་ནས་ལུས་བཀོལ་ཏེ་ཕྱིན་པས་ན་ནེེའུ་གསིང་རྣམས་རལ་གྲིའི་ཐང་དུ་གྱུར་ཏེ་རྐང་པ་བཞག་མ་ཐག་ལུས་བརྒྱ་སྟོང་སོགས་དུམ་བུ་མང་པོར་ཐོར་བ་དང་། ཡང་དེ་མ་ཐག་འཚོ་ཞིང་འབྲོས་པར་འདོད་ཀྱང་སྐྱེས་བུ་གོ་མཚོན་ཐོགས་པ་མང་པོས་བསྐོར་ཏེ་འབྲོས་སུ་མི་སྟེར་བའི་སྡུག་བསྔལ་མྱོང་དགོས་པ་ཡིན། དེ་ལས་ཐར་བ་ན་ལྗོན་ཤིང་གི་སྡོང་པོ་ལྗང་ལྡེམ་མེ་བ་ཞིག་མཐོང་ཞིང་། དེར་སྲེད་ནས་ལུས་བཀོལ་ཏེ་ཕྱིན་པ་ན་ལས་དབང་གིས་རླུང་བསེར་བུ་ཙམ་གཡོས་པ་ལ་བརྟེན་ནས་ལོ་མ་རྣམས་ཐོ་བ་སོགས་མཚོན་ཆར་གྱུར་ཏེ་ལུས་དུམ་བུ་མང་པོར་ཐོར་བ་ན། ཁྱི་སྲེ་བོ་དང་སྦྲུལ་གདུག་པ་ཅན་ལ་སོགས་པས་ལུས་ལ་འཁྱུད་ཅིང་ཤ་ཟ་བ་ལ་སོགས་པའི་སྡུག་བསྔལ་མྱོང་དགོས་པ་ཡིན། དེ་ལས་ཐར་བ་ན་ལྕགས་ཀྱི་ཤལ་མ་ལིའི་སྡོང་པོ་ལ་ཚེར་མ་རྣོན་པོ་སོར་བཅུ་དྲུག་པ་ཁ་ཡས་མས་སུ་ལྟ་བ་དག་མཐོང་ཞིང་།དེར་འབུ་མེ་ལྕེབས་མར་མེ་བསྙེགས་ཏེ་འཕུར་བ་བཞིན་རང་རང་ལས་དབང་གིས་འགྲོ་བ་དང་། འགའ་ཞིག་ནི་དམྱལ་སྲུང་གཤེད་མ་རྣམས་ཀྱིས་དེད་འགྲོ་བ་སོགས་ཡོད། རི་དེའི་རྩ་བར་སླེབས་པ་ན་རང་ཅག་མི་ཡུལ་དུ་སྡོད་པའི་ཚེ།རང་གི་ཕ་མའམ་ཉེ་དུ་ལ་སོགས་པ་གང་ཡིད་ལ་བརྩེ་བ་དེས་རི་རྩེ་ནས་འོ་ཁྱོད་འདིར་ཤོག་ཅེས་སྒྲ་ལྷང་ངེ་བ་བྱུང་བ་ཐོས་པ་དང་། ཐོས་ནས་ཀྱང་ཡིད་ལ་མི་་བཟོད་པའི་གདུང་བ་དྲག་པོ་སྐྱེས་ཤིང་། རི་དེའི་རྩ་བ་ནས་ཡར་འཛེགས་ཏེ་སོང་བ་ན་ལུས་ཀྱི་པགས་པ་རྣམས་བཤུས། ཤ་རྣམས་ཕྲུལ། ཁྲག་དྲོན་ཕྱོགས་161

ཛའི མ་ཆོས་རྔོགས་ལ་ཆེ ཡོའི་ མགཞ ཛའིབཞིར་ཐོར། རྩ་རྒྱུས་རྣམས་སོ་མང་གིས་བལ་ཤད་པ་ལྟར་སྐྱ་ཤམ་ཤམ་སོང་།ལ་ལ་ཞིག་རི་དེ་ལ་འབྱར་ནས་འདུག་ཅིང་། ལ་ལ་ཞིག་རི་རྩེར་སླེབས་པ་ན་བྱ་ལྕགས་ཀྱི་མཆུ་ཅན་དང་ཁ་ཏ་ལ་སོགས་པས་མིག་འབྲུ་བ་བཅས་ཀྱི་སྡུག་བསྔལ་མྱོང་བ་ཡིན། ཡང་རི་དེའི་རྩ་བ་ནས་སྙིང་བརྩེ་བའི་མི་ཞིག་གིས་བོས་པས་སྔ་མ་ལྟར་སྡུག་བསྔལ་མི་བཟོད་པ་སྣ་ཚོགས་མྱོང་བཞིན་དུ་འགྲོ་ཞིང་། རི་རྩར་སླེབས་པ་ན་ཁྱི་སྲེ་བོ་དང་། སྦྲུལ་གདུག་པ་ཅན་དང་། སྐྱེས་པ་ལྕགས་ཀྱི་མཆུ་ཅན་དང་། སྲིན་མོ་ཟངས་ཀྱི་མཆུ་ཅན་ལ་སོགས་པས་ལུས་ལ་འཁྱུད་ཅིང་ཤ་ཟ་བའི་སྡུག་བསྔལ་མྱོང་བ་ཡིན། དེ་ལས་ཐར་བ་ན་ཐལ་ཚན་ཆུ་བོ་རབ་མེད་དུ་ཚུད་ནས་གཏིང་དུ་སོང་བ་ན་ཤ་ལྤགས་སོ་སོར་བྲལ་ཏེ་རུས་པ་སྐྱ་སེང་གིས་སོང་།ཁར་ཐོན་པ་ན་དེ་མ་ཐག་འཚོ་ཞིང་ཁ་འགྲོ་གཏིང་འགྲོ་དེ་ཁ་རང་གིས་ལས་མ་རྫོགས་ཀྱི་བར་དེ་སྲིད་དུ་སྡུག་བསྔལ་མྱོང་བ་ཡིན་ཏེ། 〈ཀློང་སྙིང་འབྲུ་འགྲེལ་〉ལས། འཁོར་བའི་སྡུག་བསྔལ་སྤྱིར་བསམ་པ་དང་། བྱེ་བྲག་རིགས་དྲུག་སོ་སོའི་སྡུག་བསྔལ་བསམ་པ་དང་གཉིས། དང་པོ་ནི། རྙེད་པར་དཀའ་བའི་དལ་འབྱོར་རྙེད་ཀྱང་ཡུན་རིང་སྡོད་ལོང་མེད་པར་འཇིག་སླ་བའི་མི་རྟག་འཆི་བའི་དབང་དུ་འགྲོ། ཤི་ནས་ཀྱང་མེ་ཤི་བ་དང་ཆུ་སྐམ་པ་ལྟ་བུ་ཞིག་ཡིན་ན་དེ་ཀ་ལས་གཞན་མི་འདུག་ཀྱང་། ཤི་ནས་མེད་དུ་མི་འགྲོ་ཞིང་སྐྱེ་བ་ལེན་དགོས་པ་ཡིན། སྐྱེ་བ་ཞིག་བླངས་ཕྱིན་ཆད་འཁོར་བའི་གནས་ལས་མ་འདས་ཤིང་།ཟག་བཅས་ཀྱི་ལས་དགེ་བ་དང་མི་དགེ་བའི་རྒྱུས་གཅིག་ནས་གཅིག་ཏུ་སྐྱེ་ཞིང་འཁོར་བས་ན་འཁོར་བ་ཞེས་བྱ། རང་རེ་འཁོར་བའི་གནས་འདིར་ཐོག་མ་མེད་པའི་དུས་ནས་འཁྱམས་ཏེ། སྐྱེ་བ་འདི་མ་བླངས་བྱ་བ་དང་སེམས་ཅན་ཐམས་ཅད་ཕན་ཚུན་ཕ་མ་དང་དགྲ་གཉེན་བཏང་སྙོམས་གསུམ་མ་བྱས་པ་གཅིག་ཀྱང་མེད། འདོད་པའི་ཕྱིར་མགོ་དང་ཡན་ལག་བཅད་པའང་གྲངས་ཀྱིས་མི་ཟིན།162

ཛའིལེ ་ལྷ་པ ་མོང་ཕྱིའི་སྨོ ་འཀྲོགྲོག་སྦུར་ལ་སོགས་སྲོག་ཆགས་ཕྲ་མོར་སྐྱེས་པའི་ཡན་ལག་རྣམས་གཅིག་ཏུ་བསྡོམས་ན་རི་རབ་ལས་ཀྱང་མཐོ། ངུས་པ་གཅིག་པོའི་མཆི་མ་ཐམས་ཅད་བསགས་ན་རྒྱ་མཚོ་ཆེན་པོ་ལས་ཀྱང་མང་། དམྱལ་བའི་གནས་སུ་སྐྱེས་ཏེ་ཟངས་ཞུན་ཁོལ་མ་བཏུང་བ་ཡང་རྒྱ་མཚོ་ཙམ་འོང་ངེས། ཚངས་པ་དང་ལྷའི་དབང་པོ་ལྟ་བུ་ཚེ་རིང་ཞིང་གཟུགས་དང་དཔལ་འབྱོར་ཕུན་སུམ་ཚོགས་པའང་ཤི་ནས་ངན་སོང་གི་སྡུག་བསྔལ་ཉམ་ཐག་པ་ལ་སྤྱོད་དགོས་པ་ཡིན་ན། ལུས་རྟེན་འདི་དབང་ཕྱུག་དང་ནད་མེད་པ་ལ་སོགས་པའི་བདེ་བ་ཅུང་ཟད་ཙམ་པ་ནི་ལོ་ཤས་དང་ཟླ་བ་ཞག་འགའ་ཙམ་པས་མགོ་བསྐོར་ཏེ་མཐོ་རིས་ཀྱི་བདེ་འབྲས་ཟད་ནས་ཤིན་ཏུ་དབུལ་ཞིང་ཉམ་ཐག་པའམ་ངན་སོང་གི་སྡུག་བསྔལ་བཟོད་དཀའ་བ་ལ་མི་འདོད་བཞིནདྲ་སྤྱོད་དགོས་པས་ད་ལྟའི་བདེ་སྐྱིད་མི་ལམ་བདོ་འཕྲོ་ལ་སད་པ་ལྟ་བུ་འདི་ལ་སྙིང་པོ་ཅི་ཞིག་ཡོད། དེ་བས་ད་རེས་ཀྱི་སྐྱེ་བ་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་ཐར་ཏེ་གཏན་དུ་བདེ་བ་རྫོགས་པའི་སངས་རྒྱས་ཀྱི་གོ་འཕང་ཐོབ་པ་ཞིག་ཅི་ནས་ཀྱང་བྱ་དགོས་སྙམ་དུ་སྦྱོར་དངོས་རྗེས་གསུམ་ཚང་བར་ཉམས་སུ་བླང་ངོ་། ། གཉིས་པ་རིགས་དྲུག་སོ་སོའི་སྡུག་བསྔལ་བྱེ་བྲག་ཏུ་བསམ་པ་ལ་དྲུག་ལས། དང་པོ་དམྱལ་བ་ལ་སྡེ་ཚན་བཅོ་བརྒྱད་ཡོད་པ་ལས། ཚ་དམྱལ་བརྒྱད་ནི་འཁོར་བའི་གནས་རིས་གཞན་ལས་ཁྱད་པར་དུ་སྡུག་བསྔལ་དོས་དྲག་ལ་རྒྱུན་རིང་བ་དམྱལ་བའི་གནས་རིས་ཀྱི་འཇིག་རྟེན་ཉིད་དུ་སྐྱེས་ཤིང་སོན་པར་གྱུར་ན། གནས་དེ་དག་ཐམས་ཅད་ཀྱི་གཞི་དང་འཁོར་ཡུག་ཀུན་མགར་གྱི་ལྕགས་བསྲེག་ལྟ་བུ་རྡོག་པ་བཞག་པ་ཙམ་གྱིས་བདེ་བ་མི་མངོན་པར་མེ་ལྕེ་འབར་བའི་ཀློང་ཤིན་ཏུ་དབལ་ཚ་བ་ཁོ་ན་ཡིན།དེ་ལས་དང་པོ་ཡང་སོས་ནི། ལྕགས་བསྲེག་གི་ས་གཞིར་མདག་མེ་འབར་བའི་ཀློང་དུ་དམྱལ་བའི་སེམས་ཅན་གྲངས་མེད་པ་ལྷན་ཅིག་ཏུ་འདུས་ཏེ། ཕན་ཚུན་163

ཛའི མ་ཆོས་རྫོགས་ལ་ཆེ ་པོའི་ མགཞགཛའིཐམས་ཅད་ཀྱང་དགྲ་མི་ཤ་བོ་མཐོང་བ་ལྟར་ཁོང་ཁྲོའི་སེམས་ཀྱིས་མཚོན་ཆས་བརྡེག་རེས་འབའ་ཞིག་བྱེད་པས་ཐམས་ཅད་མཚོན་གྱིས་མགོ་ལུས་རྣམས་འདྲལ་ཞིང་ཤི། ནམ་མཁའ་ལས་ཡང་སོས་པར་གྱུར་ཅིག་ཅེས་པའི་སྒྲ་གྲགས་མ་ཐག་ཐམས་ཅད་སོས་ཏེ་སྔར་བཞིན་འཐབ་པ་སོགས་ཤི་སོས་རེས་མོས་བྱེད་པས་སྡུག་བསྔལ་བའོ། ། ཚེ་ཚད་ནི་མི་ལོ་ལྔ་བཅུ་ལྷ་རྒྱལ་ཆེན་རིགས་བཞིའི་ཞག་གཅིག་ཏུ་བརྩིས་པའི་ལྷའི་ལོ་ལྔ་བརྒྱ་ལ་དམྱལ་བ་ཡང་སོས་ཀྱི་ཞག་གཅིག་ཏུ་བརྩིས་པའི་རང་ལོ་ལྔ་བརྒྱ་ཐུབ་པའོ། ། གཉིས་པ་ཐིག་ནག་ནི། གཤིན་རྗེའི་ལས་མཁན་འཇིགས་སུ་རུང་བ་རྣམས་ཀྱིས་དམྱལ་བའི་སེམས་ཅན་དེའི་ལུས་མགལ་དུམ་བཞིན་བསྲངས་ཏེ་སྤྱི་བོ་ནས་རྐང་མཐིལ་གྱི་བར་ཐིག་ནག་པོ་བཞི་བརྒྱད་བཅུ་དྲུག་གམ་སུམ་ཅུ་སོ་གཉིས་ལ་སོགས་པ་བཏབ་ནས་ལྕགས་ཀྱི་སོག་ལེ་མེ་འབར་བས་སྤྱི་བོ་ནས་རྐང་མཐིལ་ལ་ཐུག་གི་བར་གཤོག་ཅིང་འདྲལ་བ་དང་།དེ་མ་ཐག་འབྱར་བ་ཡང་ཡང་གཤོག་པས་སྡུག་བསྔལ་ལོ། ། ཚེ་ཚད་ནི་མི་ལོ་བརྒྱ་ལྷ་སུམ་ཅུ་རྩ་གསུམ་པའི་ཞག་གཅིག་ཏུ་བརྩིས་པའི་ལྷའི་ལོ་སྟོང་ཕྲག་གཅིག་དམྱལ་བ་ཐིག་ནག་གི་ཞག་གཅིག་ཏུ་བྱས་པའི་རང་ལོ་སྟོང་ཐུབ་པའོ། ། གསུམ་པ་བསྡུསཛཱའཇོམས་ནི། ལྕགས་བསྲེག་གི་གཏུམ་ཆེན་པོ་ཡུལ་ལྗོངས་ཙམ་རེའི་ནང་དུ་དམྱལ་བའི་སེམས་ཅན་གྲངས་མེད་པ་བླུགས་ནས། ལྕགས་ཀྱི་ཐོ་ལུམ་ཆེན་པོ་མེ་འབར་བས་ཏིལ་བཞིན་དུ་འཚིར་ཞིང་བརྡུང་བ་དང་ལུང་པ་ཕན་ཚུན་གྱི་རི་ཐམས་ཅད་སྔར་རང་གིས་གང་བསད་པའི་སྲོག་ཆགས་ཤྭ་བ་དང་། དགོ་བ་དང་ར་ལུག་ལ་སོགས་པའི་མགོ་བརྙན་དུ་གྱུར་པའི་རྭ་རྩེ་མེ་འབར་བས་རྡུང་ཁ་བཀྱེ་བའི་བར་དུ་སྒོང་པགས་བཞིན་དུ་བཅར་ཀྱང་དེ་མ་ཐག་སོས་ནས་ཡང་འཇོམས་པ་སོགས་སྡུག་བསྔལ་མི་ལོ་ཉིས་བརྒྱ་ལྷ་འཐབ་བྲལ་གྱི་ཞག་གཅིག་ཏུ་བཙི་ཞིང་། ལྷའི་ལོ་ཉིས་སྟོང་བསྡུས་འཇོམས་ཀྱི་ཞག་གཅིག་བྱས་པའི་རང་ལོ་164

ཛའིལེ ་ལྔ་ལ ་མོང་ཕྱིའི་སྔོ ལྷུནགྲོསྟོང་ཕྲག་གཉིས་ཀྱི་བར་དུ་མྱོང་བའོ། ། བཞི་པ་ངུ་འབོད་ནི། སྒོ་མེད་པའི་ལྕགས་བསྲེག་གི་ཁང་ཁྱིམ་མེ་འབར་བའི་ནང་དུ་བསྲེག་ཅིང་འོ་དོད་འབོད་པས་སྡུག་བསྔལ་མི་ལོ་བཞི་བརྒྱ་ལྷ་དགའ་ལྡན་གྱི་ཞག་གཅིག་དགའ་ལྡན་གྱི་ལོ་བཞི་སྟོང་ངུ་འབོད་ཀྱི་ཞག་གཅིག་ཏུ་བརྩིས་པའི་རང་ལོ་སྟོང་ཕྲག་བཞི་ཐུབ་པའོ། །ལྔ་པ་ངུ་འབོད་ཆེན་པོ་ནི། གཤིན་རྗེ་རྣམས་ཀྱིས་ཐོ་བ་ལ་སོགས་པས་བདེག་ཅིང་ལྕགས་ཀྱི་ཁྱིམ་མེ་འབར་བ་ཉིས་རིམ་དུ་བཅུག་ནས་སྒོ་ཕྱི་ནང་གཉིས་ཀ་ལྕགས་ཞུན་གྱིས་ཞལ་བ་བྱས་ཤིང་མེའི་དུ་བ་མ་ཆད་པས་མུན་ནག་འཐིབས་པར་སྒོ་ནང་མ་ལས་ཐར་ཀྱང་ཕྱི་མ་ལས་མི་ཐར་སྙམ་དུ་འོ་དོད་དྲག་པོ་འབོད་པ་སྡུག་བསྔལ་མི་ལོ་བརྒྱད་བརྒྱ་ལྷ་འཕྲུལ་དགའི་ཞག་གཅིག་ཏུ་བྱས་པའི་ལྷའི་ལོ་བརྒྱད་སྟོང་ངུ་འབོད་ཆེན་པོའི་ཞག་གཅིག་སྟེ། དེ་ལྟ་བུའི་ལོ་སྟོང་ཕྲག་བརྒྱད་ཐུབ་པའོ། ། དྲུག་པ་ཚ་བ་ནི། མེ་འབར་བའི་ལྕགས་ཀྱི་གསལ་ཤིང་རྩེ་གསུམ་པ་དང་མདུང་ཐུང་གིས་ལུས་ཐལ་མར་འབིགས་པས་སྡུག་བསྔལ་བ། མི་ལོ་སྟོང་ཕྲག་གཅིག་དང་དྲུག་བརྒྱ་ལྷ་གཞན་འཕྲུལ་དབང་བྱེད་ཀྱི་ཞག་གཅིག་ལྷའི་ལོ་ཁྲི་ཕྲག་གཅིག་དང་དྲུག་སྟོང་ཚ་བའི་ཞག་གཅིག་ཏུ་བྱས་པའི་རང་ལོ་ཁྲི་ཕྲག་གཅིག་དང་སྟོང་ཚོ་དྲུག་ཐུབ་པའོ། ། བདུན་པ་རབ་ཏུ་ཚ་བ་ནི། ལྕགས་ཁྱིམ་མེ་འབར་བའི་ནང་དུ་ལྕགས་ཀྱི་གསལ་ཤིང་རྩེ་གསུམ་མེ་འབར་བས་རྐང་མཐིལ་གཉིས་དང་འོག་སྒོ་ནས་འཛུགས་ཤིང་ཕྲག་པ་གཉིས་དང་སྤྱི་བོ་ནས་ཐལ་མར་འབྱིན།ལྕགས་བསྲེག་གི་སྣམ་བུས་ལུས་ཀྱི་ཕྱི་ནས་དཀྲིས་པ་དང་། ཟངས་ཀྱི་སྣོད་ཆེན་པོའི་ནང་ཁྲོ་ཆུ་ཁོལ་མར་འཚོད་པའི་སྡུག་བསྔལ་ནི་མི་ལོ་གྲངས་ཀྱིས་གཞལ་བའི་ཡུལ་ལས་འདས་པས་བར་གྱི་བསྐལ་བ་ཕྱེད་དུ་མྱོང་བའོ། ། བརྒྱད་པ་མནར་མེད་ནི། ལྕགས་ཁྱིམ་མེ་འབར་བ་ཉེ་འཁོར་ལྷག་མ་བཅུ་དྲུག་གིས་བསྐོར་བའི་ནང་དུ་བཅུག་སྟེ་ཀུན་ནས་རབ་ཏུ་ཚ་བའི་མེས་ལུས་མར་མེའི་སྡོང་བུ་ལྟར་165

ཛ〉 མའ་ས་རྔོ ས་ལ་ཆེ འཐོའི་ མ ཐོ〉བསྲེག་པས་སྡུག་བསྔལ་གྱི་ཚོར་བ་ཤིན་ཏུ་རགས་ཤིང་འོ་དོད་འབོད་པའི་སྒྲ་ཙམ་ལས་མེ་དང་ལུས་གཉིས་སུ་མེད་ཅིང་སོ་སོར་བལྟར་མི་མངོན། ཐར་འདོད་ཀྱི་བློ་རྒྱུན་ཆད་མེད་པར་སྐྱེ་ཡང་ཐར་པའི་དུས་ནི་མེད། སྐབས་རེར་མེ་སྒོ་ཅུང་ཟད་རེ་ཕྱེ་བས་བྲོས་པར་རློམ་པ་ན་ལས་མཁན་རྣམས་ཀྱིས་མདའ་བོ་ཆེ་དང་།དབྱུག་པ་དང་། ཐོ་བ་ལ་སོགས་པས་བསྣུན་ཅིང་། ཁྲོ་ཆུ་ཁོལ་མ་ལྡུག་པ་སོགས་དམྱལ་བ་སྔ་མ་བདུན་པོའི་སྡུག་བསྔལ་ལས་ཀྱང་ཚང་བར་མྱོང་དགོས། ཚེ་ཚད་བར་བསྐལ་གཅིག་ཐུབ་པ་སྟེ། དེ་ལས་ལྷག་པ་མནར་རྒྱུ་མེད་པས་ན་མནར་མེད་ཅེས་བྱ། དེ་ལྟར་ཚ་བའི་དམྱལ་བ་བརྒྱད་ཚན་གཅིག་པོའི་འོག་མ་རྣམས་ཀྱི་མེ་ཡང་བདུན་འགྱུར་གྱིས་ཚ་ལ་སྡུག་བསྔལ་ཀྱང་བདུན་འགྱུར་གྱིས་ཆེ་སྟེ།དེ་ལྟ་བུའི་སྡུག་བསྔལ་གྱི་ཚུལ་རྣམས་བློ་ལ་བླང་ཞིང་། དེར་མི་སྐྱེ་བའི་ཐབས་ལ་འབད་པར་བྱ་སྙམ་དུ་བསྒོམ་པར་བྱའོ། ། དེ་ནས་གྲང་དམྱལ་བརྒྱད་ནི། སྤྱི་མཐུན་དུ་གཞི་དང་ཁོར་ཡུག་ཐམས་ཅད་གངས་རི་སྟུག་པོའི་འདབས་འབྱོར་དང་ཆབ་རོམ་ཆུ་འཁྱགས་ཀྱི་ཁྲོད། དེ་ཡང་གཅོང་རོང་གི་རྣམ་པ་གཏིང་ཟབ་པས་འཇིགས་ཤིང་ཡ་ངའི་གནས་རྣམས་སུ་ཁ་བ་བུ་ཡུག་འབའ་ཞིག་གིས་སྦྲེབས་པའི་ལུས་གཅེར་བུ་གྲང་བའི་རེག་བྱ་བཟོད་དཀའི་རླུང་གི་ནུས་པ་ཤིན་ཏུ་བསིལ་བས་བཏབ་པའི་རྐྱེན་གྱིས་ལུས་ཀྱི་ལང་ཚོ་ཉམས་ལ་ཆུ་བུར་ཐོལ་གྱིས་བྱུང་བ་ནི་ཆུ་བུར་ཅན་དང་། ཆུ་བུར་དེ་དག་ལྷག་པར་གྲང་བས་རྡོལ་ནས་རྨར་སོང་བ་ན་ཆུ་བུར་རྡོལ་བ་ཅན་དང་། སྨྲེ་སྔགས་རྒྱུན་མི་འཆད་པར་འདོན་པ་ཨ་ཆུ་ཆུ་ཟེར་བ་དང་། དེ་ཡང་ཚོར་བ་ཤིན་ཏུ་གྲང་བའི་སྡུག་བསྔལ་བརྣག་ཅིང་བཟོད་པར་དཀའ་བ་ཡི་མཐུས་ལུས་ཟུངས་ཀྱིས་རབ་ཏུ་བཏང་ཞིང་ཟད་ནས་འཆི་ཁའི་ནད་པ་བཞིན་དུ་སྐད་ཀྱི་གདངས་ཆག་པས་ཤུགས་རིང་གིས་ཀྱི་ཧུད་འདོན་ཅིང་སྨྲ་བ་ཀྱི་ཧུད་འདོན་པ་དང་། གྲང་བའི་ཟུག་རྔུ་བསྲན་མི་བཟོད་པར་སོ་འཚིར་བས་166

ཛའིལེ ་ལྔ་པ ་མོང་ཕྱིའི9སྡོ རིགྲོའཐམ་ཏེ་སྐད་མི་ཐོན་པ་སོ་ཐམ་ཐམ་པ་དང་། ཕྱི་ཡི་པགས་པ་མདོག་སྔོན་པོར་སོང་ནས་བཞི་ཚལ་དུ་གས་པ་ཨུཏྤལ་ལྟར་གས་པ་དང་། ནང་གི་ཤའུ་དམར་པོ་ཐོན་པ་ཡང་འཁྱགས་ནས་བརྒྱད་ཚལ་དུ་གས་པ་པདྨ་ལྟར་གས་པ་དང་། དེ་ལས་ཀྱང་ལྷག་པར་གྲང་བས་དམར་ནག་ཏུ་གྱུར་པ་བཅུ་དྲུག་དང་། སུམ་ཅུ་སོ་གཉིས་ལ་སོགས་གྲངས་མེད་པར་གས་པ་ནི་པདྨ་ཆེན་པོ་ལྟར་གས་པའོ། ། དེ་ལྟར་གས་པའི་རྨ་ནང་དུ་སྲིན་བུ་ལྕགས་ཀྱི་མཆུ་ཅན་མང་པོ་ཞུགས་ནས་ཟ་ཞིང་སྡུག་བསྔལ་བ་སོགས་སྡུག་བསྔལ་མི་འདྲ་བའི་མྱོང་ཚུལ་བརྒྱད་ལ་མིང་བརྒྱད་དུ་ཆགས་པ་གྲང་དམྱལ་བརྒྱད་ཅེས་བྱ། དེ་དག་གི་ཚེ་ཚད་ནི། གྲོང་ཁྱེར་ཀོ་ས་ལའི་བྲེས་གཞལ་བའི་བཅུ་ཚད་ཉི་ཤུ་ཤོང་བའི་གཞོང་པ་ཏིལ་གྱིས་བཀང་བ་ལས་ཆུ་བུར་ཅན་གྱི་ལོ་བརྒྱ་རེ་ན་ཏིལ་རེ་རེ་ཕྱིར་ཕྱུངས་པས་ཏིལ་ཐམས་ཅད་ཟད་པས་ན་ཆུ་བུར་ཅན་གྱི་ཚེ་ཚད་རྫོགས་པ་ཡིན་ལ། ཆུ་བུར་ཅན་གྱི་ཚེ་ཚད་ཙམ་པ་ཉི་ཤུ་ཆུ་བུར་རྡོལ་བས་ཐུབ། དེའི་ཚེ་ཚད་ཙམ་པ་ཉི་ཤུ་སོ་ཐམ་པས་ཐུབ་པ་སོགས་གཞན་རྣམས་དེ་ལས་རིམ་པར་ཉི་ཤུ་རེའི་འགྱུར་གྱིས་ཚེ་ཇེ་རིང་སྡུག་བསྔལ་ཇེ་ཆེ་ཡིན་པའི་ཚུལ་བློ་ལ་བླངས་ནས་སྔར་བཞིན་བསྒོམ་མོ། ། དེ་བཞིན་དུ་ཉེ་འཁོར་ལྷག་པ་བཅུ་དྲུག་ནི། མནར་མེད་ཀྱི་ཕྱོགས་བཞི་སོ་སོ་ན། མེ་མ་མུར་གྱི་འོབས། རོ་མྱགས་ཀྱི་འདམ། མཚོན་ཆའི་ཐང་། རལ་གྲི་ལོ་མའི་ནགས་ཚལ་ཏེ། ཕྱོགས་རེ་ན་བཞི་བཞི་ཡོད་པ་ལས། མཚོན་ཆའི་ཐང་ནི་དམྱལ་བ་མནར་མེད་ཀྱི་ལས་སྲབ་པ་དག་ཕྱིར་འཐོན་པའི་ཚེ་རྣའུ་གསིང་ལྟ་བུའི་ཐང་སྔོན་པོ་ཉམས་དགའ་བ་མཐོང་ནས་དགའ་སྟེ་ཕྱིན་པ་ན་ས་གཞི་ཐམས་ཅད་ལྕགས་ཀྱི་སྤུ་གྲིའི་རང་བཞིན་རྩེ་རྣོན་པོ། གྱེན་ལ་བསྟན་པའི་ཐང་ལ་སླེབས་ཏེ་རྐང་པ་གཡས་གཡོན་གང་བཞག་ཀྱང་ཐལ་མར་ཕུག་ཅིང་གཤོག་ལ་བཏེག་ན་སོས་ཤིང་བཞག་ན་སྔར་ལྟར་གཅོད་པས་སྡུག་བསྔལ་ལོ། ། རལ་གྲིའི་ནགས་ཚལ་167

ཐོའི མ་ཆོས་རྫོ ས་ལ་ཆེ འསྒོའི་ མཕན ཙྭ〉 ་ནི། ཡང་དེ་ལས་ཐར་ཏེ་ནགས་ཚལ་ཉམས་དགའ་བ་མཐོང་ནས་ཕྱིན་པ་ན་རལ་གྲིའི་ནགས་ཚལ་དུ་སླེབས་ཏེ་འདབ་མ་རྣམས་རླུང་གིས་བསྐྱོད་པས་ལུས་ལ་བརྡེག་པ་ལྟར་གྱུར་པས་ལུས་དུམ་བུར་བཅད་ནས་ཡང་འབྱར་བ་ཡང་སྔར་ལྟར་གཏུབ་ཅིང་གཅོད་པར་བྱེད་པས་སྡུག་བསྔལ་ལོ། ། རོ་མྱགས་ཀྱི་འདམ་ནི། དེ་ནས་ཐར་ནས་ཆུ་ཀླུང་མཐོང་སྟེ་ཕྱིན་པ་ན་མི་རོ་རྟ་རོ་ལ་སོགས་རོ་མྱགས་ཤིང་རུལ་བའི་འདམ་རྫབ་ཤིན་ཏུ་དྲི་ང་བར་ཚུད་དེ་སྤྱི་བོའི་བར་དུ་ནུབ་པ་ལ་སྲིན་བུ་ལྕགས་ཀྱི་མཆུ་རྣོན་ཅན་རྣམས་ཀྱིས་ཟ་བས་སྡུག་བསྔལ་ལོ། ། མེ་མ་མུར་གྱི་འོབས་ནི། ཡང་དེ་ལས་ཐར་བ་ན་རྒྱང་རིང་པོ་ནས་གྲིབ་མ་ནག་ངམ་མེ་བའི་འོབས་མཐོང་ནས་ཕྱིན་པས་ཐལ་ཚན་གྱི་འདག་མེ་འབར་བ་རབ་མེད་པའི་ཀློང་དུ་ནུབ་ནས་ཤ་རུལ་ཚིག་ཅིང་སྡུག་བསྔལ་ལོ། ། མནར་མེད་ཀྱི་མཚམས་བཞི་ན་ལྕགས་ཀྱི་ཤལ་མ་ལིའི་སྡོང་པོ་ཆེན་པོ་རེ་རེ་ཡོད་པ་ལས། བཙུན་པ་ཚངས་སྤྱོད་ཉམས་པ་དང་འདོད་ལོག་སྤྱོད་པ་རྣམས་ལས་དབང་གིས་རི་འཇིགས་སུ་རུང་བ་དེའི་དྲུང་དུ་སླེབས་པ་ན། རིའི་རྩེ་ནས་སྔོན་སྐྱོན་སྐྱེས་པ་བུད་མེད་རང་རང་གིས་འཁྲིག་པའི་ཆོས་བསྟེན་ཅིང་དགའ་གདུང་ཡོད་པའི་གྲོགས་དེས་འབོད་པ་མཐོང་ནས་གྱེན་ལ་འཛེག་སྟེ་ཕྱིན་པ་ན། ལྕགས་ཀྱི་སྡོང་པོའི་ལོ་མ་རྣོན་པོ་ཐམས་ཅད་རྩེ་མོ་ཐུར་དུ་བསྟན་པས་རྐང་ལག་སོགས་འབིགས་ཤིང་། རི་རྩེར་སླེབས་ཚེ་ལྕགས་ཀྱི་མཆུ་ཅན་ཁ་ཏ་དང་བྱ་རྒོད་ལ་སོགས་པས་ཀླད་པ་དང་མིག་ཚིལ་འབྲུ་ཞིང་། ཡང་རིའི་རྩ་བ་ནས་འབོད་པ་མཐོང་ནས་ཕྱིན་པས་སྔར་བཞིན་ལོ་མ་རྣམགགྱེན་དུ་བསྟན་པས་འབིགས་ཤིང་། རིའི་རྩ་བར་ཕྱིན་པས་ལྕགས་ཀྱི་སྐྱེས་པ་དང་། བུད་མེད་འཇིགས་སུ་རུང་བས་འཁྱུད་ནས་མགོ་བོ་ཁར་བཅུག་སྟེ་ཟ་བས་སྡུག་བསྔལ་ལོ། ། དེ་དག་ཐམས་ཅད་མནར་མེད་པའི་ཕྱོགས་དང་ཕྱོགས་མཚམས་རྣམས་སུ་བསྐོར་ནས་ཡོད་པས་ཉེ་འཁོར་བ་ཞེས་བྱ་168

ཛའིམེ ་ལྗ་པ ་མོང་བྱིའི་སྨོ ལྡགྲོབ་དང་། ཉི་ཚེ་བ་ནི། གནས་དང་བདེ་སྡུག་སོགས་ངེས་པ་མེད་པས་ཉིན་མོ་བདེ་ལ་མཚན་མོ་སྡུག་བསྔལ་བ་ལ་སོགས་མི་བརྟན་ཅིང་འགྱུར་བ་ཅན་དང་།གཞན་ཡང་བྲག་བར་དུ་གཅུར་བ་དང་། རྡོའི་ནང་དུ་འཐུམས་པ་དང་། ཆབ་རོམ་གྱི་ནང་དུ་རེངས་པ་དང་། ཆུ་ཚན་གྱི་ནང་དུ་འཚོད་པ་དང་། མེ་ནང་དུ་བསྲེགས་པས་སྡུག་བསྔལ་བ་དང་། གཏུན་དང་ཕྱགས་མ་དང་། ཕྲུ་བ་དང་།སྒོ་དང་། ཀ་བ་དང་། ཐབ་དདྭ་ཐག་པ་ལ་སོགས་པ་རྟག་ཏུ་བཀོལ་ཞིང་ལོངས་སྤྱོད་པའི་གཟུགས་སུ་ཤེས་པ་སྡུག་བསྔལ་མྱོང་བས་ཉི་ཚེ་བ་ཞེས་བྱའོ། ། དེ་ལྟར་ཚ་དམྱལ་བརྒྱད་གྲང་དམྱལ་བརྒྱད་དང་བཅུ་དྲུག ཉི་ཚེ་ཉེ་འཁོར་གཉིས་དང་བཅས་རྣམ་གྲངས་བཅོ་བརྒྱད་པ་ལ་དམྱལ་ཁམས་བཅོ་བརྒྱད་ཅེས་བྱ་སྟེ། དེ་དགགང་ལས་འབྱུང་བའི་རྒྱུ་གཙོ་བོ་ནི་ཞེ་སྡང་ཡིན་ལ། རང་རེས་ཚེ་རབས་ཐོག་མ་མེད་པ་ནས་ད་ལྟའི་བར་ཉོན་མོངས་པ་ཞེ་སྡང་གི་ལས་བསགས་པ་ལ་གྲངས་ཀྱིས་མི་ཟིན་པ་ཡོད་པས་བདག་ཀྱང་མི་འདོད་བཞིན་དུ་ལས་དེའི་འབྲས་བུ་ལ་སྐྱེ་བ་འདིའི་འོག་རོལ་ཙམ་ན་གདོན་མི་ཟ་བར་སྤྱོད་དགོས་པས་ཇི་ལྟར་བཟོད། ཕྱིན་ཆད་ལས་ངན་དེ་ལྟ་བུ་སྲོག་ལ་བབས་ཀྱང་བྱེད་རེ་ཤི་སྙམ་དུ་ཡང་ཡང་བསམ་ཞིང་ད་ལྟ་དེར་སྐྱེ་ཞིང་དམྱལ་བའི་སྡུག་བསྔལ་ལ་མངོན་སུམ་དུ་སྤྱོད་པའི་སེམས་ཅན་རྣམས་གནས་ངན་དེ་ལས་ཐར་བའི་ཆེད་དུ་བསྔོ་སྨོན་སོགས་སྦྱོར་དངོས་རྗེས་གསུམ་ཚང་བར་ཉམས་སུ་བླང་ངོ་། ། ཡང་རང་རྒྱུད་ལ་ཞེ་སྡང་ཚབས་ཆེ་བའམ་དྲག་པའི་ཀུན་སློང་ངན་པ་སྐྱེས་པའི་དུས་ཀྱི་ཚེ་བློ་སྣ་སོགས་གསོལ་བ་གདབ་བོ། ། ངན་སོང་གི་གནས་གཉིས་པ་ཡི་དྭགས་ཀྱི་སྡུག་བསྔལ་བསམ་པ་ལ། བྱིང་ན་གནས་པ་དང་། མཁའ་ལ་རྒྱུ་བ་གཉིས་ལས། དང་པོ་ལའང་། ཕྱིའི་སྒྲིབ་པ་ཅན་དང་། ནང་གི་སྒྲིབ་པ་ཅན། སྒོས་ཁུར་གྱི་སྒྲིབ་པ་ཅན་ལ་སོགས་པ་ལས། སྤྱི་མཐུན་ནི། དམྱལ་བའི་སྡུག་བསྔལ་དེ་བཞིན་དུ་ཡི་169

ཛའི མ་ཆོས་རྔོ ས་པ་ཆེ ཡོའི་ མགཞགའཇིདྭགས་ཀྱི་གནས་ནའང་ནོར་ལོངས་སྤྱོད་ཅི་ཡང་མེད་པའི་དབུལ་ཞིང་ཕོངས་ལ་རྡོ་གསེག་དང་ཚེར་མ་ལ་སོགས་པའི་ས་ཕྱོགས་ཤིན་ཏུ་ཉམས་མི་དགའ་བའི་ཡུལ་དུ། བཟའ་བཏུང་དང་ལོངས་སྤྱོད་ཀྱི་དངོས་པོ་མིང་ཡང་མི་གྲགས་པར་གྱུར་ན་མྱོང་བ་ལྟ་ཅི་སྨོས། ཟས་དང་སྐོམ་ཆུ་ལོ་དང་ཟླ་བ་མང་པོའི་བར་ལ་བཙལ་ཀྱང་མི་རྙེད་པས་ཤིན་ཏུ་བཀྲེས་ཤིང་སྐོམ་པས་གདུངས་པའི་ཡི་དྭགས་རྣམས་ཀྱི་ལས་ནི་པགས་རུས་གཉིས་ཀྱི་བར་ན་ཤ་མེད་པས་རིད་ཅིང་སྐེམ་པ་ལས་ལྡང་བའི་སྟོབས་ཙམ་ཡང་མེད་པར་ཡོངས་སུ་ཉམས་ཤིན་ཏུ་སྡུག་བསྔལ་བ་རྣམ་པ་གསུམ་ལས། ཕྱིའི་སྒྲིབ་པ་ཅན་ནི། དབྱར་ཟླ་བ་ཡང་ཚ་ཞིང་སྲེག་ལ། དགུན་ནི་ཉི་མ་ཡང་གྲང་ཞིང་བསིལ་བས་གདུང་བ་ཚ་གྲང་གོ་ལྡོག་པ་སོགས་དང་། ཆུ་ཀླུང་དང་འབྲས་བུ་ཅན་གྱི་ལྗོན་ཤིང་། བཟའ་བཏུང་ལ་སོགས་མཐོང་ནས་ཡན་ལག་གིས་ལུས་མི་ཐེག་པས་སྡུག་བསྔལ་བཞིན་དུ་ཕྱིན་པས་དྲུང་དུ་སླེབས་ཚེ། དེ་མ་ཐག་མེད་པར་གྱུར་ནས་ངམ་གྲོག་དང་། སྡོང་དུམ་སྐམ་པོར་སོང་། བཟའ་བཏུང་མཐོང་ཡང་སྐྱེས་བུ་གོ་མཚོན་ཐོགས་པས་བསྲུང་ཞིང་། མཚོན་ཆས་བརྡེག་པས་སྡུག་བསྔལ་ལོ། ། ནང་གི་སྒྲིབ་པ་ཅན་ནི། ཁ་ཁབ་ཀྱི་མིག་ཙམ་ལས་མེད་པས་རྒྱ་མཚོའི་ཆུ་བཏུང་ཡང་མགྲིན་པ་རྟ་རྔ་ཙམ་པའི་ནང་དུ་མ་ཚུད་པའི་བར་ལ་ཁ་དུག་གིས་སྐམ། ཅུང་ཟད་རེ་མགྲིན་པར་ཚུད་ཀྱང་ལྟོ་བ་ཡུལ་ལྗོངས་ཙམ་པ་དེར་མི་ཁེངས། བརྒྱ་ལ་ཆུ་ཐིགས་རེ་ལྟོ་བར་སོང་ཡང་མཚན་མོའི་རིང་དེ་ལ་མེ་འབར་ནས་གློ་སྙིང་ནང་ཁྲོལ་ཐམས་ཅད་བསྲེག་ཅིང་སྣ་ནས་དུ་བ་ཐུལ་བ་ལ་སོགས་པས་སྡུག་བསྔལ་བ་དང་། འགྲོ་དུས་ཀྱང་ལྟོ་བ་ཡུལ་ལྗོངས་ཙམ་པ་ཡན་ལག་འཇག་མ་ཙམ་གྱིས་མི་ཐེག་པར་ཤིན་ཏུ་སྡུག་བསྔལ་ལོ། ། སྒོས་ཁུར་གྱི་སྒྲིབ་པ་ཅན་ནི། ཡི་དྭགས་རེ་རེའི་ལུས་ལ་སྲོག་ཆགས་མང་པོས་ཚང་བཅས་ནས་ཟ་བར་བྱེད་ཅིང་། ཕན་ཚུན་འཕྲད་པའི་ཚེ་ཡང་ཁྲོས་པའི་སེམས་ཀྱིས་170

ཛའིལེ ་ལྔ་པ ་མོང་བྱིའི་སྨོ ཕརབྲོབརྡེག་འཚོག་འབའ་ཞིག་བྱེད་པ་དང་། མགྲིན་པ་ལས་ལྦ་བ་བྱུང་བ་རྣག་ཏུ་སྨིན་པས་ཁ་ཟས་བྱ་དགོས་པ་སོགས་ཤིན་ཏུ་ཉམ་ཐག་པའོ། ། གཉིས་པ་མཁའ་ལ་རྒྱུ་བ་ནི། བཙན་དང་རྒྱལ་པོ་ཤི་འདྲེ་ལ་སོགས་གནོད་སྦྱིན་གྱི་རིགས་རྣམས་ཏེ། དུས་རྟག་ཏུ་འཇིགས་སྐྲག་དང་འཁྲུལ་སྣང་འབའ་ཞིག་ལ་སྤྱོད། ཞག་བདུན་རེ་ན་སྔོན་ནད་མཚོན་སོགས་གང་གིས་ཤི་བའི་སྡུག་བསྔལ་དེ་མྱོང་ཞིང་།དེ་གཞན་ལ་སྤོ་འདོད་ཀྱིས་སོང་བ་ན་ཕ་རོལ་ལ་གནོད་ཅིང་རང་ལ་མི་ཕན།གཉེན་བཤེས་རྣམས་ཀྱི་སར་དགའ་བས་ཕྱིན་ཡང་དེ་དག་ལ་ནད་དང་སྨྱོ་འབོག་ལ་སོགས་པ་མི་འདོད་པ་དུ་མ་འབྱུང་། ཁ་ཅིག་ལ་ལོངས་སྤྱོད་ཅུང་ཟད་རེ་ཡོད་ཀྱང་གཞན་གྱིས་འཚེ་བ་མང་བས་མི་བརྟན། ཁྱི་དང་བྱ་ལ་སོགས་པའི་གཟུགས་སུའང་ཡོད་ལ། དུས་ཚིགས་ལོག་པ་དང་། ཕྱིན་ཅི་ལོག་གི་སྣང་བ་ཁོ་ན་འཆར།རྟག་ཏུ་གཞན་གྱི་ཚེ་དང་མདངས་འཕྲོག་པ་སོགས་བསམ་སྦྱོར་ངན་པ་ཁོ་ན་ལ་བརྩོན་པས་ཤི་མ་ཐག་དམྱལ་བའི་གཏིང་རྡོ་བྱེད་པ་མང་བས་དེ་དག་གི་སྡུག་བསྔལ་མྱོང་བའི་ཚུལ་བློ་ཐོག་ཏུ་བླང་། དེ་ལྟ་བུ་གང་ལས་འབྱུང་བའི་རྒྱུའི་གཙོ་བོ་ནི་སེར་སྣ་དང་། འཇུར་གེགས་ཡིན་པས་རང་གིས་ཀྱང་དེ་ལྟ་བུའི་ལས་དུ་མ་བསགས་ཟིན། ད་དེར་མི་སྐྱེ་བའི་ཐབས་ལ་ཅི་ནས་ཀྱང་འབད་དགོས་སྙམ་དུ་བསམ། དེར་སྐྱེས་པ་རྣམས་ལ་སྙིང་རྗེ་བསྒོམ་པ་སོགས་སྦྱོར་དངོས་རྗེས་གསུམ་ཚང་བར་ཉམས་སུ་བླང་ངོ་། ། ངན་སོང་གི་གནས་གསུམ་པ་དུད་འགྲོ་ལ། བྱིང་ན་གནས་པ་དང་། ཁ་འཐོར་བ་གཉིས་ལས། དང་པོ་ནི། ཕྱིའི་རྒྱ་མཚོ་ཆེན་པོའི་ནང་ན་ཉ་དང་། ཆུ་སྲིན་དང་། དུང་དང་། སྦལ་བ་དང་། འབུ་སྲིན་ལ་སོགས་པ་ཆང་འགག་གི་སྦང་མ་བཞིན་ལྕིག་ལྕིག་ཡོད་པ་ལ་སྦྲུལ་དང་ཆུ་སྲིན་ལ་སོགས་ཆེ་བས་ཆུང་བ་རྣམས་ཁྱུར་མིད་བྱེད་ཅིང་ཟ། ཆུང་ཆུང་གིས་ཆེན་པོ་རྣམས་ཐལ་མར་འབིགས་ཤིང་ཟ། གླིང་བར་མུན་ནག་གི་རྒྱ་མཚོ་ན་ཡོད་པ་171

ཙྭ〉 མ་ཆོས་རྫོ ས་ལ་ཆེ ་པོའི་ མ ཞགཛའིརྣམས་ནི་རང་གི་ཡན་ལག་བརྐྱང་བསྐུམ་ཙམ་ཡང་མི་མཐོང་ཞིང་གཅིག་ལ་གཅིག་གིས་ཟ་བར་བྱེད་པ་དང་། ཚ་གྲང་བཀྲེས་སྐོམ། བླུན་ཞིང་རྨོངས་པ་ལ་སོགས་པའི་སྡུག་བསྔལ་དཔག་ཏུ་མེད་དོ། ། གཉིས་པ་ཁ་འཐོར་བ་ནི། བྱ་དང་རི་དྭགས་གཅིག་གིས་གཅིག་ཟ་སྟེ། ཁྲས་བྱེའུ་ཟ་བ་དང་བྱེའུས་འབུ་ཟ་བ་ལ་སོགས་པ་དང་། རྔོན་པ་དང་གཅན་གཟན་ལ་སོགས་པས་ཐབས་དུ་མས་གསོད་པའི་འཇིགས་ཤིང་སྐྲག་པ་སོགས་སྡུག་བསྔལ་ཤིན་ཏུ་ཆེ་ལ། མིས་བདག་ཏུ་བཟུང་བའི་དུད་འགྲོ་རྣམས་ནི་སྣ་འབིགས་པ་དང་། བྱ་གཅོད་པ་དང་།གསོན་ཁྲག་འབྱིན་པ་དང་། མི་ཐེག་པའི་ཁལ་འགེལ་བ་དང་། འགྲོ་མི་ནུས་བཞིན་དུ་ལྕག་དབྱུག་ལ་སོགས་པས་བརྡེག་པ་དང་། ཞོ་བཞོ་བ་དང་རྨོས་རྨོ་བ་ལ་སོགས་པས་རྟག་ཏུ་བཀོལ་ཞིང་ལོངས་སྤྱོད་རིཔའི་སྡུག་བསྔལ་གྱིས་ཉམ་ཐག་པའི་མཐར་གསོད་པ་དང་། སེམས་ནི་བླང་དོར་གྱི་གནས་ལ་རྨོངས་ཤིང་བླུན་ལྐུགས་སོགས་ཕ་མཐའ་མེད་ཅིང་རྒྱ་མཚོ་ལྟར་ཟད་པ་མེད་པའི་སྡུག་བསྔལ་གྱིས་མནར་ཞིང་གཟིར་བའི་ཚུལ་རྣམས་བློ་ལ་བླངས་ནས་སྔར་བཞིན་བསྒོམ། དེར་སྐྱེ་བའི་རྒྱུའམ་ས་བོན་མི་རྣམས་བླང་དོར་མི་ཤེས་པའི་གཏི་མུག་ཆོས་ཀྱི་སྣང་བ་དང་བྲལ་བས་མུན་པར་འཁྱམས་པ་ཡིན་ལ། བདག་རྒྱུད་ལའང་རྨོངས་པ་དང་དེས་བསྐྱེད་པའི་ལས་ངན་གྲངས་ཀྱིས་མི་ཟིན་པ་ཡོད་པས། སྔར་བྱས་ལ་འགྱོད་པ་དང་ཕྱིན་ཆད་མི་བྱེད་པའི་བཤགས་སྡོམ་སོགས་བྱའོ། ། བློ་སྣ་སོགས་གསོལ་བ་གདབ། དེ་ལྟར་ངན་སོང་གི་གནས་གསུམ་པོ་ནི་གང་དུ་སྐྱེས་ཀྱང་སྡུག་བསྔལ་གྱི་རྣམ་གྲངས་དོས་དྲག་ལ་རྒྱུན་རིང་བ་བླུན་ཞིང་གཏི་མུག་ལ་ཆོས་ཀྱི་སྣང་བ་མེད་པས་སླར་ཡང་ངན་སོང་གི་རྒྱུ་སྒྲུབ་པ་ཁོ་ན་ལས་མེད། དེ་དག་ཏུ་སྐྱེས་ན་ཕྱི་ནས་ཐར་བ་དཀའ་ཞིང་། དེར་མི་སྐྱེ་བའི་ཐབས་ལ་འབད། དེར་སྐྱེས་པའི་སེམས་ཅན་རྣམས་ལ་སྙིང་རྗེ་བསྒོམ་ཞིང་རང་གི་དགེ་འབྲས་ཐམས་172

ཛའིམེ ་ལྔ་པ ་མོང་བྱིརི་འོ རིབྲོཅད་སེམས་ཅན་དེ་དག་གི་ཆེད་དུ་བསྔོ་བ་དང་སྨོན་ལམ་གདབ་པ་སོགས་དམ་པ་གསུམ་གྱིས་ཟིན་པས་ཉམས་སུ་བླང་ངོ་། ། དེ་ནས་མིའི་སྡུག་བསྔལ་བསམ་པ་ལ། མི་རྣམས་ལ་རྩ་བའི་སྡུག་བསྔལ་ཆེན་པོ་གསུམ་དང་། སྐྱེ་རྒ་ན་འཆི་སོགས་ཡན་ལག་གི་སྡུག་བསྔལ་རྣམས་ཡོད་པ་ལས། རྩ་བའི་སྡུག་བསྔལ་གསུམ་གྱི་དང་པོ་འགྱུར་བའི་སྡུག་བསྔལ་ནི། ད་ལྟ་བདེ་བ་ཡོད་འཕྲོ་ལ་ནད་དྲག་པོ་གློ་བུར་དུ་བྱུང་བ་དང་། ནོར་ཕྱུག་དགྲས་དེད་པ་དང་། ཁང་གཞི་མེས་ཚིག་པ་སོགས་འཕྲལ་དུ་གྱུར་པ་རྣམས་སོ། ། སྡུག་བསྔལ་གྱི་སྡུག་བསྔལ་ནི་སྡུག་བསྔལ་སྔ་མ་མ་སངས་བཞིན་དུ་ཕྱི་མས་ནོན་པ་མཛེ་ཐོག་ཏུ་ཕོལ་བྱུང་བ། ཕོལ་ཐོག་ཏུ་རྨས་གཏུགས་པ། ཕ་ཤི་བའི་སྟེང་དུ་མ་ཤི་བ། དགྲས་དེད་པའི་སྟེང་དུ་མི་བསད་པ་ལྟ་བུའོ། ། ཁྱབ་པ་འདུ་བྱེད་ཀྱི་སྡུག་བསྔལ་ནི། ད་ལྟ་ཁ་ལ་ཤ་ཟ་ཆང་འཐུང་།ལུས་ལ་རྒྱན་འདོགས་པ་སོགས་བདེ་སྐྱིད་ལྟར་སྣང་བ་རྣམས་ཀྱང་ཕྱི་མ་ངན་འགྲོའི་རྒྱུ་བསྒྲུབས་པས་སྡུག་བསྔལ་འདུ་བྱེད་པ་ཡིན་ནོ། ། སྐྱེ་རྒ་ན་འཆི་བཞི་ལས། སྐྱེ་བའི་སྡུག་བསྔལ་ནི། དེ་ལ་མིའི་འགྲོ་བ་ནི་མངལ་ནས་སྐྱེ་བས་དྲི་ཟ་ཉེ་བར་འཁོར་བ་དང་ཕ་མའི་ཁུ་ཁྲག་འདྲེས་པ་ལས་མེར་མེར་པོ་ལ་སོགས་པའི་འགྱུར་བ་སྣ་ཚོགས་ཀྱིས་ལུས་ཆགས་ཤིང་། དབང་པོ་ཡུལ་ལ་སད་ནས་མའི་ལྟོ་བ་ལ་སྐྱུག་བྲོ་བ་དང་། དྲི་ང་བ་དང་། དབུགས་འཐུམས་པ་དང་། མས་སྤྱོད་ལམ་ཉེས་པ་ན་རིས་ནོན་པ་ལྟ་བུ་དང་། གཡང་སར་ལྷུང་བ་ལྟ་བུ་དང་། སྟན་ལ་ལྷུང་ཞིང་ལག་པས་རེག་དུས་རྨ་རྨིན་ལ་མཚོན་ཆས་བྲད་པ་ལྟ་བུ་སོགས་སྐྱེ་བའི་སྡུག་བསྔལ་དཔག་ཏུ་མེད་དོ། ། རྒས་པའི་སྡུག་བསྔལ་ནི། ལུས་སྟོབས་ཉམས་པའི་རྐྱེན་གྱིས། ཟས་མི་འཇུ། མིག་འགྲིབ། རྣ་བ་འོན། དྲན་པ་རྨོངས། འདོད་པའི་ལོངས་སྤྱོད་ལ་དགའ་ཡང་སྤྱོད་པའི་མཐུ་མེད། ཚ་གྲང་གང་ཡང་མི་བཟོད་ཅིང་བློ་སྲབ་པའི་ཁར། ཕ་རོལ་གྱིས་བརྙས་ཤིང་སུན་འབྱིན་173

ཛ〉 མ་ཆོས་རྔོགས་ལ་ཆེ ཡོའི་ མ ཞགའཇིཔས་ཚོར་བ་ཕལ་ཆེར་སྡུག་བསྔལ་ལོ། ། ན་བའི་སྡུག་བསྔལ་ནི། ལུས་ནི་འབྱུང་བཞི་འདུས་པའི་བདག་ཉིད་ཅན་ཡིན་པས་དེ་དག་ཕན་ཚུན་ཆ་མ་མཉམ་པ་ལས།རླུང་དང་མཁྲིས་པ་དང་། བད་ཀན་དང་འདུས་པ་སྟེ། ནད་སྣ་ཚོགས་པས་རྟག་ཏུ་གཟིར་ཞིང་དེས་ཉེར་ལེན་གྱི་ཕུང་པོ་ལྔ་སྡུག་བསྔལ་འབའ་ཞིག་ལ་སྦྱོར་བའི་ཚུལ་ལ་ལེགས་པར་བསམ་མོ། ། འཆི་བའི་སྡུག་བསྔལ་ནི། ན་བའི་མཐར་འཆི་བ་འབྱུང་སྟེ། མལ་དུ་ལྷུང་བ་ལས་ལྡང་མི་ཤེས། ཟས་སྐོམ་མཐོང་ཡང་ཡི་གར་མི་འོང་། འཆི་བའི་ཚོར་བས་གདུང་བས་སྙིང་མི་དགའ། འཁྲུལ་སྣང་གི་སུན་པས་གཏུགས། ཡན་ལག་གཡོབ་ཅིང་མིག་བཟི་བའི་ངང་ལ་འབྱུང་བ་སྡུད་ཅིང་འཇིག་རྟེན་ཕ་རོལ་ཏུ་འགྲོ། བར་དོའི་སྣང་བ་ནི་ཤར། ཚོར་བ་ཐམས་ཅད་སྡུག་བསྔལ་གྱི་རང་བཞིན་ཡིན་པ་ལ་བསམ་མོ། ། དེ་བཞིན་དུ་དགྲ་སྡང་བ་དང་འཕྲད་ཀྱིས་དོགས་པའི་སྡུག་བསྔལ། གཉེན་བྱམས་པ་དང་བྲལ་གྱིས་དོགས་པའི་སྡུག་བསྔལ། མི་འདོད་པ་ཐོག་ཏུ་བབས་པའི་སྡུག་བསྔལ། འདོད་པ་ཐོག་ཏུ་མི་ཁེལ་བའི་སྡུག་བསྔལ་དེ་ལྟ་བུའི་སྡུག་བསྔལ་གྱི་རྣམ་གྲངས་དེ་དག་ཐམས་ཅད་བློ་ཡུལ་དུ་བླང་ལ་སྐྱོ་ཤས་བསྐྱེད་པར་བྱའོ། ། དེ་ནས་ལྷ་མ་ཡིན་གྱི་སྡུག་བསྔལ་ནི། སྔོན་མི་དགེ་བའི་ལས་ཀྱིས་འཕངས་པས་ལུས་རྟེན་བཟུང་བ་ཙམ་ནས་ཕྲག་དོག་གི་འདུ་ཤེས་རགས་པས། རང་རང་གི་གནས་རིས་རྩོད་ཅིང་ཕན་ཚུན་མི་མཐུན་པས་འཐབ་རྩོད་ཁོ་ནས་དུས་འདའ། ལྷ་རྣམས་ཀྱི་དཔལ་འབྱོར་ལ་སྡང་ཞིང་མི་བཟོད་པས་རྟག་ཏུ་འཐབ་རྩོད་འབའ་ཞིག་བྱེད། དེ་ཡང་རྒྱུ་ལས་ཀྱི་དབང་གིས་ཕལ་ཆེར་ཤི། དེ་ལ་སོགས་པའི་སྡུག་བསྔལ་རྣམས་བསམས་ནས་དེའི་རྒྱུ་མི་དགེ་བ་སྤོང་བའི་ཐབས་ལ་འབད་དགོས་སོ། ། དེ་ནས་ལྷའི་སྡུག་བསྔལ་ནི། འདོད་ཁམས་ཀྱི་ལྷ་རྣམས་ནི་རེ་ཞིག་བདེ་བ་ལྟར་སྣང་ཡང་སྔོན་གྱི་བསོད་ནམས་ཟད་པ་ན་འཆི་འཕོ་བའི་ལྟས་ལུས་ཀྱི་མདོག་ཉམས་པ་174

ཛཇིལེ ་ལྔ་པ ་མོང་བྱིའིཙཱནཛོབྲོདང་། སྟན་ལ་མི་དགའ་བ་དང་། མེ་ཏོག་གི་ཕྲེང་བ་རྙིང་བ་དང་། གོས་ལ་དྲི་མ་ཆགས་པ་དང་། ལུས་ལ་རྔུལ་འབྱུང་བ་སོགས་ལྟས་ལ་མཐོང་ནས་རང་ཉིད་ཀྱང་འཆི་བ་ལ་འཇིགས་ཤིང་སྐྲག་པས་སྡུག་བསྔལ་བ་དང་། གྲོགས་རྣམས་ཀྱང་ཉེ་མི་ནུས་ཤིང་རྒྱང་རིང་དུ་བྲོས་པས་གཅིག་པུར་ལུས། མངོན་ཤེས་ཀྱིས་བལྟས་པས་གནས་རིས་འོག་མར་ལྟུང་བ་མཐོང་ན་ཤིན་ཏུ་སྡུག་བསྔལ་བ་ལྷའི་ཞག་བདུན་མྱོང་དགོས་ཏེ། སུམ་ཅུ་རྩ་གསུམ་པའི་ཞག་བདུན་དེ་མི་ལོ་བདུན་བརྒྱ་ཡིན། དེའི་བར་དུ་སྡུག་བསྔལ་བ་ཡིན་ནོ། ། གཟུགས་དང་གཟུགས་མིད་གཉིས་ན་འཆི་འཕོའི་སྡུག་བསྔལ་མངོན་གྱུར་པ་མེད་ཀྱང་། འཕེན་བྱེད་ཀྱི་ལས་ཟད་ནས་གཉིད་སད་པ་བཞིན་དུ་གནས་རིས་འོག་མར་ལྷུང་ནས་སྡུག་བསྔལ་བ་ཡིན་ཏེ། བཤེས་སྤྲིངས་ལས། ཚངས་ཉིད་ཆགས་བྲལ་བདེ་བ་ཐོབ་ནས་སླར། །མནར་མེད་མེ་ཡི་བུད་ཤིང་གྱུར་པ་ཡི། ། སྡུག་བསྔལ་རྒྱུན་མི་ཆད་པ་བརྟེན་འཚལ་ལོ། ། ཞེས་གསུངས། དེ་ལྟར་ཁམས་གསུམ་རིགས་དྲུག་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་ལས་མ་འདས་པས། མེའི་འོབས་ལྟ་བུ། སྲིན་མོའི་གླིང་ལྟ་བུ། མཚོན་ཆའི་རྩེ་ལྟ་བུ་བདེ་བའི་གོ་སྐབས་སྤུ་རྩེ་ཙམ་ཡང་མེད་པ་ཡིན་ཏེ། དྲན་པ་ཉེར་བཞག་ལས། སེམས་ཅན་དམྱལ་བ་དམྱལ་མེས་ཉམས། ། ཡི་དྭགས་བཀྲེས་ཤིང་སྐོམ་པས་ཉམས། ། དུད་འགྲོ་གཅིག་ལ་གཅིག་ཟས་ཉམས། །མི་དག་འཚོ་བ་ཐུང་བས་ཉམས། ། ལྷ་མིན་འཐབ་ཅིང་རྩོད་པས་ཉམས། ། ལྷ་དག་བག་མེད་པ་ཡིས་ཉམས། །འཁོར་བ་ཁབ་ཀྱི་རྩེ་ཙམ་ལ། ། བདེ་བ་ནམ་ཡང་ཡོད་མ་ཡིན། ། ཞེས་གསུངས་པ་ལ་བསམས་ནས། ཁམས་གསུམ་རིགས་དྲུག་གི་གནས་གང་དུ་སྐྱེས་ཀྱང་སྡུག་བསྔལ་འབའ་ཞིག་ལས་མེད་པས་ན། ད་རེས་འཁོར་བ་ནས་ཐར་བའི་ཐབས་ལ་མ་འབད་ན་ང་རེ་བླུན་སྙམ་དུ་ཞེ་བཅད་དྲག་པོ་བཅའ་ཞིང་དགེ་བ་བསྔོ་བར་བྱའོ། ། ལྔ་པ་ཐར་པའི་ཕན་ཡོན་བསམ་པ་ནི།175

ཐོ〉 རྩ་་སྣ༔ས་ཅསྡོ ས་ལ་ཅདྲི བསྒོའི་ ཟུ་ ༠མིནཐར་པའི་རྒྱུ་ལམ་ལ་རག་ལས་པས་དེ་ཡང་དལ་འབྱོར་རྙེད་དཀའ་ནས་བཟུང་སྟེ།ལམ་གྱི་དངོས་གཞི་ཡོངས་སུ་རྫོགས་པ་མཐར་ཕྱིན་པར་བྱས་པ་དེ་ཡིན་པས།འབྲས་བུ་ནི་ཉན་ཐོས་རང་རྒྱལ་རྫོགས་པའི་སངས་རྒྱས་གསུམ་གྱི་གོ་འཕང་གང་ཐོབ་ཀྱང་། ཞི་བ་བསིལ་བ་འཁོར་བའི་སྡུག་བསྔལ་གྱི་འཕྲང་ལས་ཐར་བ་ཅན་ཡིན་པས་ང་རེ་དགའ། དེའི་ནང་ཚན་ལས་ཀྱང་། ད་རེས་ཐེག་པ་ཆེན་པོ་དང་མཇལ་བས་དགེ་བ་བཅུ་དང་། ཚད་མེད་བཞི་དང་། ཕར་ཕྱིན་དྲུག་དང་།བསམ་གཏན་བཞི་དང་། གཟུགས་མེད་བཞི་དང་། ཞི་ལྷག་གཉིས་ལ་སོགས་པ་ཐམས་ཅད་རྫོགས་པའི་བྱང་ཆུབ་ཁོ་ན་འདོད་པས་བསྒྲུབ་པར་བྱ་སྙམ་དུ་སྦྱོར་དངོས་རྗེས་གསུམ་གྱིས་ཟིན་པས་ཉམས་སུ་བླང་ངོ་། ། ཞེས་དང་། ཡང་〈རྫོང་སྔོན་འབྲུ་འགྲེལ་〉ལས། དེ་ཡང་ཐོག་མར་དམྱལ་བ་ཡང་སོས་ནི། མེ་འབར་བའི་ལྕགས་བསྲེག་གི་ས་གཞིར་དམྱལ་བ་པ་དེ་དག་ཕན་ཚུན་གཅིག་གིས་གཅིག་མཐོང་བའི་ཚེ་དགྲ་མི་ཤ་བོ་བཞིན་དུ་ཞེ་སྡང་གི་སེམས་སྐྱེས་པའི་མཚོན་ཆ་སྣ་ཚོགས་རང་བཞིན་གྱིས་ཐོགས་པར་གྱུར་ཏེ་ཕན་ཚུན་མགོ་དང་ལུས་གཉིས་འདྲལ་བ་སྟེ་སོ་སོར་བྲལ་ཏེ་བསད་པར་གྱུར་ཀྱང་། ནམ་མཁའ་ནས་ཁྱེད་རྣམས་སོས་པར་གྱུར་ཅིག་ཅེས་པའི་སྒྲ་དང་ལྷན་ཅིག་ཡང་སོས་ནས་བརྡོག་རེས་འབའ་ཞིག་བྱེད་པའི་སྡུག་བསྔལ་ལོ། ། ཡང་སོས་ཀྱི་ཚེ་ཚད་མི་ལོ་ལྔ་བཅུ་རྒྱལ་ཆེན་རིགས་བཞིའི་ཞག་གཅིག་ཏུ་བརྩིས་པའི་ལྷ་དེའི་རང་ལོ་ལྔ་བརྒྱ་དམྱལ་བ།ཡང་སོས་ཀྱི་ཞག་གཅིག་ཏུ་བརྩིས་པའི་རང་ལོ་ལྔ་བརྒྱ་ཐུབ་བོ། ། དེ་འོག་ཐིག་ནག་ནི་ལུས་ལ་ཐིག་ནག་པོ་བརྒྱད་དམ་བཅུ་དྲུག་ལ་སོགས་པ་བཏབ་ནས་གཤིན་རྗེའི་ཕོ་ཉ་མི་སྡུག་པ་རྣམས་ཀྱིས་སོག་ལེ་ཡིས་གཞོག་པ་དང་སླར་འབྱར་བའི་སྡུག་བསྔལ་ལོ། ། ཚེ་ཚད་ནི་མི་ལོ་བརྒྱ་ལྷ་སུམ་ཅུ་རྩ་གསུམ་གྱི་ཞག་གཅིག་ཏུ་བརྩིས་པའི་རང་ལོ་སྟོང་དམྱལ་བ་ཐིག་ནག་གི་ཞག་གཅིག་ཏུ་བརྩིས་པའི་ལོ་སྟོང་176

ཛའིལེ ལྗ་པ ཡོང་བྱིའི་སྔོ རིབྲོཐུབ་བོ། ། དེ་འོག་བསྡུས་འཇོམས་ནི་ལྕགས་གཏུབ་ཡུལ་ལྗོངས་ཙམ་པའི་ནང་དུ་དམྱལ་བ་པ་དེ་དག་ཐོ་ལུམ་མེ་འབར་བས་འཚིར་བ་སྟེ་བརྡུང་ཞིང་འཐག་པར་བྱེད་པས་སྡུག་བསྔལ་ལོ། ། ཚེ་ཚད་ནི་མི་ལོ་ཉིས་བརྒྱ་ལྷ་འཐབ་བྲལ་གྱི་ཞག་གཅིག་ཏུ་བརྩིས་པའི་ལྷའི་ལོ་ཉིས་སྟོང་དམྱལ་བ་བསྡུས་འཇོམས་ཀྱི་ཞག་གཅིག་ཏུ་བརྩིས་པའི་རང་ལོ་ཉིས་སྟོང་ངོ་། ། དེ་འོག་ངུ་འབོད་ནི། སྒོ་མེད་པའི་ལྕགས་ཁྱིམ་མེ་འབར་བའི་ནང་དུ་འཐུམས་པར་གྱུར་ཏེ་ངུ་འབོད་བྱེད་ཅིང་སྡུག་བསྔལ་བའོ། །ཚེ་ཚད་ནི་མི་ལོ་བཞི་བརྒྱ་ལྷ་དགའ་ལྡན་གྱི་ཞག་གཅིག་ཏུ་བཙིས་པའི་ལྷའི་ལོ་བཞི་སྟོང་ངུ་འབོད་ཀྱི་ཞག་གཅིག་ཏུ་བཙིས་པའི་རང་ལོ་བཞི་སྟོང་ཐུབ་བོ། ། དེ་འོག་ངུ་འབོད་ཆེན་པོ་ནི། ལྕགས་ཁང་འབར་བ་ཉིས་རིམ་དུ་ཚུད་ནས་འོ་དོད་དྲག་པོས་ངུ་འབོད་བྱེད་ཅིང་སྡུག་བསྔལ་བའོ། ། ཚེ་ཚད་ནི་མི་ལོ་བརྒྱད་བརྒྱ་ལྷ་འཕྲུལ་དགའི་ཞག་གཅིག་ཏུ་བརྩིས་པའི་ལྷའི་ལོ་བརྒྱད་སྟོང་དམྱལ་བ་ངུ་འབོད་ཆེན་པོའི་ཞག་གཅིག་ཏུ་བརྩིས་པའི་རང་ལོ་བརྒྱད་སྟོང་ཐུབ་བོ། ། དེ་འོག་ཚ་བ་ནི། མེ་འབར་བའི་ལྕགས་ཀྱི་གསལ་ཤིང་གིས་རྐང་པ་གཉིས་དང་བཤང་ལམ་ནས་བཙུགས་ཏེ་སྤྱི་བོ་དང་དཔུང་པ་གཉིས་ནས་དལ་བུར་འབིགས་པས་སྡུག་བསྔལ་བའོ། ། ཚེ་ཚད་ནི་མི་ལོ་སྟོང་དང་དྲུག་བརྒྱ་ལྷ་གཞན་འཕྲུལ་དབང་བྱེད་ཀྱི་ཞག་གཅིག་ཏུ་བརྩིས་པའི་ལྷའི་རང་ལོ་ཁྲི་དྲུག་སྟོང་ཚ་བའི་དམྱལ་བའི་ཞག་གཅིག་ཏུ་བརྩིས་པའི་རང་ལོ་ཁྲི་དྲུག་སྟོང་ཐུབ་བོ། ། དེ་འོག་རབ་ཏུ་ཚ་བ་ནི། ཁྲོ་ཆུ་བསྐོལ་བར་འཚོད་པའི་སྡུག་བསྔལ་གྱིས་གདུངས་པ་སྟེ། ཚེ་ཚད་ནི་བར་བ་སྐལ་ཕྱེད་ཐུབ་བོ། ། དེ་འོག་མནར་མེད་པའི་དམྱལ་བ་ནི། ཕལ་པའི་མེ་ལས་ཙན་དན་གྱི་མེ་ཚ། དེ་ལས་བདུན་འགྱུར་གྱིས་བསྐལ་པ་འཇིག་དུས་ཀྱི་མེ་ཚ། དེ་ལས་བདུན་འགྱུར་གྱིས་དམྱལ་བ་ཡང་སོས་ཀྱི་མེ་ཚ། དེ་ལས་འོག་མ་རྣམས་བདུན་འགྱུར་གྱིས་ཚ་ཞིང་། དེ་དག་ཀུན་ནས་དགར་ཏེ་བདུན་འགྱུར་177

ཝཾདམཅས་རྫོགས་སྡ་ཆེནཡོའི་ མ ཞགཝཾགྱིས་ཚ་བའི་མེས་བསྲེགས་ཤིང་མེ་དང་ལུས་གཉིས་སུ་མེད་པར་འགྱུར་བས་མནར་བའོ། ། ཚེ་ཚད་ནི། བར་གྱི་བསྐལ་པ་གཅིག་ཐུབ་བོ། ། དེ་ལྟར་བརྒྱད་ཚན་གཅིག་ནི་ཚ་དམྱལ་དང་། དེ་རྣམས་ཀྱི་ཐད་ཀར་འདབ་འབྱོར་དུ་ཡོད་པ།གྲང་དམྱལ་བརྒྱད་ནི། གངས་རི་སྟུག་པོ་སྟེ་ཤིན་ཏུ་མཐུག་པོའི་འདབས་དང་ཆུ་འཁྱག་སྟེ་ཆབ་རོམ་གྱི་གཅོང་རོང་ཡ་ང་བའི་གནས་སུ་ཁ་བ་དང་བུ་ཡུག་གིས་ལུས་ལ་བཏབ་པའི་ཚེ་ཤིན་ཏུ་སྦྲེབས་པ་ཞེས་འཁྱགས་པར་བྱས་པའི་ཚེ་གྲང་བའི་རེག་བྱ་ཅན་གྱི་རླུང་གིས་བཏབ་པས་ལང་ཚོ་དེ་ཉིད་ནི་གྲང་བ་དེས་ཉེན་ཆེ་སྟབ་ས་ལུས་ལ་ཆུ་བུར་ཐོལ་གྱིས་བྱུང་བ་ཆུ་བུར་ཅན། ལྷག་པར་གྲང་ཆེ་བས་ཆུ་བུར་རྡོལ་ནས་རྨར་སོང་བ་ཅན། སྨྲེ་སྔགས་རྒྱུན་མི་ཆད་པར་འདོན་པ་ནི་ཨ་ཆུ་ཆུའོ། ། དེ་ཡང་ཚོར་བའི་སྡུག་བསྔལ་ཤིན་ཏུ་བརྣག་པར་དཀའ་བ་སྟེ་བསྲན་མི་བཟོད་པ་ཡིས། ཟས་སྐོམ་གྱི་ཐོག་མའི་དྭངས་མ་དང་། དེའི་དྭངས་མ་ཁྲགདེའི་དྭངས་མ་ཤ། དེའི་དྭངས་མ་ཚིལ། དེའི་དྭངས་མ་རུས་པ། དེའི་དྭངས་མ་རྐང་། དེའི་དྭངས་མ་ཁུ་བ་དཀར་དམར་ཏེ་ལུས་ཟུངས་བདུན་གྱིས་རབ་ཏུ་བཏང་བའི་འཆི་ཁའི་ནད་པ་བཞིན་དུ་སྐད་ཀྱི་གདངས་ཆག་པས་ཤུགས་རིང་ཀྱི་ཧུད་དུ་འདོན་ཅིང་། ཟུག་རྔུ་བསྲན་མི་བཟོད་པས་སོ་ཐམ་ཐམ་པ་དང་།པགས་པ་བཞི་ཚལ་དུ་གས་པས་ཨཏྤལ་ལྟར་གས་པ་དང་། བརྒྱད་ཚལ་དུ་གས་པ་པདྨ་ལྟར་གས་པ། ཤའུ་གསར་པ་ཐོན་ནས་བཅུ་དྲུག་དང་སུམ་ཅུ་སོ་གཉིས་ལ་སོགས་པ། གྲངས་མེད་པ་ལྷག་པར་འགས་པ་སྟེ་བརྒྱད་པོ་ནི་གྲང་དམྱལ་དང་། གྲང་དམྱལ་གྱི་ཚེ་ཚད་ནི། ཡུལ་ཀོ་ས་ལའི་ཏིལ་ཁུལ་ཉི་ཤུ་ཤོང་བའི་ཏིལ་སྦྱངས་ནས་ལོ་བརྒྱ་རེ་ལ་ཏིལ་ཉག་རེ་བྱུང་བས་ཟད་པ་ན་ཆུ་བུར་ཅན་གྱི་ཚེ་ཚད་རྫོགས་པ་ཡིན་ལ་ལྷག་མ་རྣམས་ཉི་ཤུས་འགྱུར་རོ། ། དེ་བཞིན་དུ་མནར་མེད་དམྱལ་བའི་ཕྱོགས་བཞིའི་སྒོ་བཞི། དམྱལ་བ་དེའི་ལས་སྲབ་པ་དག་ཕྱིར་ཐོན་178

ཛའིལེ ༥རྗི་ལ ་མོཇ་བྱིའི་སྔོ ལྷུནགྲོཔའི་སྤུ་གྲིའི་ཐང་ལ་རྐང་པ་གཞོག་པར་བྱེད་པ་དང་གཅིག རལ་གྲི་ལོ་མའི་ནགས་ཚལ་དུ་ལུས་ལ་བཅད་གཏུབ་བྱེད་པ་དང་གཉིས། རོ་མྱགས་ཀྱི་འདམ་དུ་ཚུད་པ་དང་གསུམ། ཐལ་ཚན་གྱི་ཆུ་བོ་རབ་མེད་གཤིན་རྗེ་ཁ་བས་ཀྱང་ཐུ་བའི་ཀློང་དུ་མནར་བའི་སྡུག་བསྔལ་བར་བྱེད་པའི་ཉི་འཁོར་དམྱལ་བ་བཅུ་དྲུག་དང་།ཡང་འགྱུར་བའི་སྡུག་བསྔལ་གྱིས་གདུངས་པ་ཅན་ནི་སྒོ་ལྟ་བུ་དང་། ཀ་བ་དང་།ཐབ་ཀ་དང་། ཐག་པ་ལྟ་བུ་དང་སོགས་ཀྱི་སྒྲས་བྲག་བར་དུ་བཅར་བ་དང་།རྡོའི་ནང་དུ་འཐུམས་པ་དང་། ཆབ་རོམ་གྱི་ནང་དུ་དགྱེ་དགུ་བརྐྱང་བསྐུམ་མེད་པར་རེངས་པ་དང་། མེ་ནང་དུ་བསྲེགས་པ་དང་། ཆུ་ཚན་གྱི་ནང་དུ་འཚོད་པ་དང་། ཤིང་སྡོང་ལ་བཅད་གཏུབ་བྱས་པའི་ཉེར་ལེན་ཡན་ལག་དང་ཉིང་ལག་གཅོད་པའི་སྡུག་བསྔལ་བ་དང་། གཏུན་ལྟ་བུ་དང་། ཕྱགས་མ་ལྟ་བུ།སབ་མོ་ཞེས་ལྕུག་མ་བསླས་ཏེ་འདག་པས་གཡོགས་པ་གྱང་ལྟ་བུ་བྱས་པ་དང་།ཕྲུ་བ་སྟེ་རྫ་མ་ལྟ་བུ་སོགས་ཀྱི་གཟུགས་སུ་རྒྱ་མཚོའི་གླིང་བར་དང་བྲག་དང་ལྗོན་ཤིང་མེ་ཆུ་སོགས་ངེས་མེད་ཀྱི་གནས་རྣམས་སུ་རྟག་ཏུ་ཞེས་རྒྱུན་མར་བཀོལ་ཞིང་སྡུག་བསྔལ་ལ་སྤྱོད་པའི་ཉི་ཚེ་བའི་དམྱལ་བ་སྟེ། སེམས་ཉིད་ངལ་གསོ་ལས།ཉི་ཚེ་རི་དང་ལྗོན་ཤིང་ནམ་མཁའ་དང་། ། བྲག་བར་མེ་ཆུ་ངེས་མེད་གནས་རྣམས་སུ། ། ཉུང་ངུར་གནས་དང་འདུས་དང་གཅིག་པུར་གནས། ། དེར་ནི་སྡུག་བསྔལ་གང་རུང་རེ་རེས་གདུངས། ། དེ་ཕྱིར་ཉི་ཚེ་བ་ཞེས་བཤད་པ་ཡིན། །་གཞན་དག་ཚེ་དང་ཁ་ཅིག་འདུས་པ་ཉུང་། ། དེ་ཡི་ཉི་ཚེར་འདོད་པ་འཁྲུལ་བ་སྟེ། ། བྲག་བར་སྡིག་གཟུགས་ཚེ་ཡང་རིང་ཡོད་ལ། ། ཉི་ཚེ་གདུགས་ཚོད་འདུས་པའི་ཉན་ཐོས་གཟུགས། ། ལྔ་བརྒྱར་ཕན་ཚུན་མཚོན་གྱིས་འདེབས་པར་གསུངས། ། ཞེས་དང་། ལྕགས་ཀྱི་ཁྱིམ་ན་སྐྱེས་པའི་རབས་ལས། ད་དུང་ལོ་ནི་མང་པོ་ཞིག ། ཕྱིན་ཡང་དམྱལ་བ་འདིར་གནས་སོ། ། ཞེས་གསུངས་པ་ལྟར།179

ཛའི མཡོས་རྫོགས་པ་ཆེ རྩྭའི་ མགཞགཛཇིཉུང་ངུར་གནས་པ་དང་། མང་པོ་འདུས་པ་དང་། གཅིག་པུར་གནས་པ་དང་།སྡུག་བསྔལ་གང་རུང་རེ་རེས་གདུངས་པ་དེའི་ཕྱིར་ནི་ཉི་ཚེ་བའི་དམྱལ་བ་ཞེས་བཤད་པ་ཡིན། གཞན་དག་ཁ་ཅིག་ཚེ་ཐུང་བ་དང་། འདུས་པ་ཉུང་བ་ལ་ཉི་ཚེ་བར་འདོད་པ་འཁྲུལ་བ་ཡིན་ཞེས་གསུངས་པ་ལྟར་ཤེས་པར་བྱའོ། ། དེ་ལྟར་ཚ་གྲང་གི་དམྱལ་བ་བརྒྱད་བརྒྱད་དང་བཅུ་དྲུག དེའི་སྟེང་ཉེ་འཁོར་བ་དང་།ཉི་ཚེ་བ་གཉིས་བསྣན་པས་རྣམ་པའི་གྲངས་བཅོ་བརྒྱད་པོ་དེ་དག་གང་ལས་བྱུང་བའི་རྒྱུ་མ་ནོར་བ་ནི། ཞེ་སྡང་དྲག་པོའི་ཀུན་སློང་ངན་པ་སྐྱེས་ཚེ་བདག་གི་བློ་སྣད་དམ་པའི་ཆོས་ལ་སྒྱུར་ཅིག་གུ་རུ་རིན་པོ་ཆེ་མཁྱེན་ནོ། ། ཞེས་གོང་ལྟར་གསོལ་བ་གདབ་པར་བྱའོ། ། ཞེས་གསུངས་པའི་ཕྱིར་རོ། ། དེ་ལྟར་ཚེ་འདི་དང་དམྱལ་བའི་བར་ན་དབུགས་རྒྱུ་བ་འདི་ལས་མེད་ན་སོས་དལ་དུ་སྐད་ཅིག་ཙམ་ཡང་སྡོད་མི་ཁོམ་པར་འདུག་སྙམ་བཞིན་དྲག་ཏུ་བསམ་པར་བྱ་སྟེ། རྒྱལ་སྲས་ཞི་བ་ལྷའི་ཞལ་ནས། དམྱལ་བ་བ་ཡི་ལས་བྱས་ནས། ། ཅི་ཕྱིར་འདི་ལྟར་བདེ་བར་གནས། ། ཞེས་དང་། བཤེས་སྤྲིངས་ལས། སྡིག་ཅན་དབུགས་དབྱུང་འགགས་པ་ཙམ་ཞིག་གི། ། དུས་ཀྱིས་བར་དུ་ཆོད་རྣམས་དམྱལ་བ་ཡི། ། སྡུག་བསྔལ་གཞལ་ཡས་མཐོང་ནས་རྣམ་སྟོང་དུ། །མི་འཅིཇིགས་གང་ཟག་རྡོ་རྗེའི་རང་བཞིན་ནོ། ། དམྱལ་བ་བྲིས་པ་མཐོང་དང་ཐོས་པ་དང་། ། དྲན་དང་བཀླག་དང་གཟུགས་སུ་བགྱིས་རྣམས་ཀྱང་། ། འཇིགས་པ་སྐྱེ་བར་འགྱུར་ན་མི་བཟད་པའི། ། རྣམ་སྨིན་ཉམས་སུ་མྱོང་རྣམས་སྨོས་ཅི་འཚལ། ། ཞེས་གསུངས་པའི་ཕྱིར། འཇིག་རྟེན་དམྱལ་བའི་ཡུལ་དུ་སྐྱེས་ན་སྡུག་བསྔལ་མྱོང་དགོས་པར་འདུག་སྙམ་དུ་བསམ་པར་བྱའོ། །ངན་སོང་གི་གནས་གཉིས་པ་ཡི་དྭགས་ཀྱི་སྡུག་བསྔལ་ནི། དེ་ལ་ཡི་དྭགས་་ཀྱི་ཡུལ་ནི་མྱ་ངམ་གྱི་གྲོང་ངམ་གྲོག་རོང་རད་རོད་ཅན་ཟངས་དམར་གོག་པོའི་180

ཛའིལེ ་ལྗ་ལ ་མོཇཉྩའི་སྔོ ཞབྲོརྣམ་པ་ལྟ་བུ་ཡིད་དུ་མི་འོང་ཞིང་ཀུན་ཏུ་བག་གྲང་གནས་སུ་གྱུར་པ་སྟེ། དེ་ལ་མདོ་དྲན་པ་ཉེར་བཞག་ལས་ཡི་དྭགས་ལ་རིགས་དྲུག་ཏུ་གསུངས་ཀྱང་འདིར་བསྡུས་པའི་དབང་དུ་བྱས་ན་བཞི་སྟེ། སྤྱི་མཐུན་སྒྲིབ་པ་དང་། ཕྱིའི་སྒྲིབ་པ།ནང་གི་སྒྲིབ་པ། ཟས་སྐོམ་གྱི་སྒྲིབ་པ་ཅན་རྣམས་ཡིན་ཞིང་། དེ་ལ་སྤྱི་མཐུན་གྱི་སྒྲིབ་པ་ཅན་རྣམས་ནི་བཀྲེས་སྐོམ་གྱིས་ཉེན་པས་ལུས་སྐེམ་ཞིང་རིད་པ། མིག་ཁོང་དུ་ལྷུང་བ། རྒྱུ་མ་སྟོང་པ་སྒལ་པ་ལ་འབྱར་བ། སྐྲ་ཕག་གི་ཟེ་བ་ལྟར་གཟེངས་པ། མགོ་བོ་པར་བུ་ཙམ། མགྲིན་པ་གཞུ་རྒྱུད་ཙམ་པ། ལྟོ་བ་ཡུལ་ལྗོངས་ཙམ་པ། ཡན་ལག་རྩྭ་འཇག་མ་ཙམ་པ་བཅས་ཡོད་པ་ཞིག་ཡིན། དེས་དུས་ཡུན་རིང་པོར་ཟས་སྐོམ་གང་ལའང་མ་མྱངས་པས་རུས་ཚིགས་ཁྲོག་སྟེ་མེ་འབར་བ་ལ་སོགས་པའི་སྡུག་བསྔལ་མྱོང་དགོས་པ་ཡིན། ཕྱིའི་སྒྲིབ་པ་ཅན་ནི།དེ་རྣམས་ཀྱིས་ཟས་སྐོམ་འཚོལ་ཕྱིར་ཀུན་ཏུ་འཁྱམས་ཀྱང་མི་རྙེད་ཅིང་འགའ་ཞིག་ཏུ་ཟན་གྱི་ཕུང་པོ་རི་རབ་ཙམ་མཐོང་བ་ན། དེར་ཕྱིན་པ་ན་ལ་ལ་ནི་ས་ཕུང་དུ་སོང་། ལ་ལ་ནི་ཤུལ་ཙམ་མེད་པ་ཞིག་ཏུ་གྱུར། ཡང་ལྗོན་ཤིང་འབྲས་བུ་ཁུར་གྱིས་དུད་པ་མང་པོ་ཞིག་མིག་ངོར་སྣང་ཡོང་ཞིང་། ཤིང་འབྲས་ལ་སྲེད་ནས་ཕྱིན་པ་ན་ལ་ལ་ནི་སོལ་བའི་ཕུང་པོར་ནག་རུམ་གྱིས་སོང་། ལ་ལ་ནི་འགལ་དུམ་རད་རོད་ཅན་དུ་གྱུར། ལ་ལ་ནི་སྐྱེས་བུ་གོ་མཚོན་ཅན་མང་པོས་བསྐོར་ནས་ལོངས་སུ་སྤྱོད་ཐབས་མེད་པ་ཡིན། ཡང་ནེའུ་གསིང་ཉམས་དགའ་བ་ཞིག་མཐོང་ཞིང་། དེ་ལ་སྲེད་ནས་སོང་བ་ན། ལ་ལ་ནི་ཤུལ་ཙམ་ཡང་མེད་པར་ཡལ་ཏེ་གྲམ་པ་སྐྱ་ཁྲོལ་གྱིས་སོང་། ལ་ལ་ནི་རྣག་ཁྲག་གི་མཚོར་གྱུར། གཞན་ཡང་རྒྱ་མཚོའི་ཕྱོགས་སུ་སོང་། རྒྱ་མཚོ་ཆེན་པོ་ལ་དངོས་སུ་སྲུང་བ་མེད་ཀྱང་མཐའ་སྐོར་དུ་སྐྱེས་བུ་གོ་མཚོན་ཐོགས་པ་མང་པོས་བསྲུངས་པས་དེར་འགྲོ་མི་ཐུབ་པའི་སྡུག་བསྔལ་མྱོང་བ་ཡིན།181

ཛའི མཞེསས་རྔོ སཕབསྒྱུ་ ཡོའི་ མ ཐོའིནང་གི་སྒྲིབ་པ་ཅན་ནི། ཟས་སྐོམ་གང་ཡང་མི་དབང་ཞིང་། དབང་དུ་སྲིད་ཀྱང་ཁ་ཁབ་ཀྱི་མིག་ལྟ་བུའི་ནང་དུ་མི་འདྲོངས་ཤིང་། ཁའི་དུག་གིས་སྐེམ་འགྲོ། མ་སྐེམས་ཀྱང་མགྲིན་པ་ཕྲ་བས་མི་འདྲོངས། འདྲོངས་ཀྱང་ལྟོ་བ་ཡུལ་ལྗོངས་ཙམ་མི་ཁེངས་པ་དང་། ཁེངས་ཀྱང་ཡན་ལག་འཇག་མ་ཙམ་པས་མི་ཐེག་གི་སྡུག་བསྔལ་མྱོང་བ་ཞིག་ཡིན། ་ཟས་སྐོམ་ཅན་ནི། ཟས་སྐོམ་ཁར་སླེབས་མ་ཐག་ཁ་ནས་མེ་འབར་ཞིང་།མཐར་ནང་ལོང་རྒྱུ་མ་ཐམས་ཅད་བསྲེགས་པ་དང་། ལྟོ་བ་ནས་མེ་ལྕེ་དམར་ལྷག་ལྷག་འབར་བའི་སྡུག་བསྔལ་མྱོང་བ་ཞིག་ཡིན། གཞན་ཡང་དུས་ཚིགས་ཐམས་ཅད་ཕྱིན་ཅི་ལོག་ཏུ་གྱུར་པའི་དབང་གིས། དབྱར་དུས་ཟླ་བས་ཀྱང་ཚ་རེག་མི་བཟོད། དགུན་དུས་ཉི་མས་ཀྱང་གྲང་རེག་བཟོད་དཀའ་བ་ཡིན།དཔྱིད་ཀྱི་དུས་ཆར་སྤྲིན་ཡང་མེ་ཆར་དུ་འབེབས་ཤིང་། གཞན་ཡང་ཁ་ལུད་དང་། སྣ་ལུད་དང་། མི་གཙང་བ་དང་། མེ་མདག་ལ་སོགས་པ་དུཿཁ་སྐྱེ་བའི་ཟས་ཁོ་ན་བསྟེན་དགོས། ལྟོགས་སྐོམ་སོགས་ལ་ངོམས་ཤིང་འགྲངས་པའི་དུས་མེད་ཅིང་། རྟག་ཏུ་འཚོལ་འགྲོས་ཀྱིས་ངལ་ཞིང་དུབ་པ་དང་། ཉམས་ཞན་པས་རུས་ཚིགས་ཁྲོག་སྟེ་མེ་འབར་བ། ཕན་ཚུན་དགྲར་གྱུར་པས་འཆི་བ་དང་། བརྡོག་པ་དང་། གསོད་པ་དང་། བསྡིགས་པ་དང་། གཏད་སོ་མེད་པར་འཇིགས་སྐྲག་ཆེན་པོས་འབྲོས་པ་ལ་སོགས་པའི་སྡུག་བསྔལ་དོས་དྲག་པ་ཡུན་རིང་མྱོང་བ་ཡིན།དེའི་ཚེ་ཚད་ཀྱི་ཁྱད་པར་ནི། མཛོད་ལས། ཟླ་བ་ཉིན་ཞག་གིས་ལྔ་བརྒྱ། ། ཞེས་གསུངས་པ་ལྟར། མིའི་ཟླ་བ་གཅིག་ལ་ཞག་ཏུ་བྱས་པའི་རང་ལོ་ལྔ་བརྒྱ་དང་། བཤེས་སྤྲིངས་ལས། ལྔ་སྟོང་དག་དང་ཁྲིར་ཡང་འཆིར་མི་འགྱུར། ། ཞེས་གསུངས་པ་ལྟར། ཡི་དྭགས་ལ་ལའི་ཚེ་ཚད་ལོ་ལྔ་སྟོང་དང་། ཁ་182

ཝཾབེ ལྗརི ཡོངསྦྱའི་ རིགྲོཅིག་ནི་ལོ་ཁྲི་གཅིག་ཡིན་པར་བཤད། དེ་ལྟ་བུའི་སྡུག་བསྔལ་གྱི་རྒྱུ་ནི་སེར་སྣ་དང་འཇུར་གེགས་སོགས་ལས་གྲུབ་པ་ཡིན་པའི་ཕྱིར། ད་ལྟའི་གནས་སྐབས་སུ་ཀུན་ཏུ་བསྒྲིམས་ཏེ་བག་ཡོད་པར་བྱ་སྟེ། 〈རྫོང་སྔོན་འབྲུ་འགྲེལ་〉ལས། སྔར་དམྱལ་བའི་སྡུག་བསྔལ་བསྟན་པ་དེ་བཞིན་དུ་དབུལ་ཞིང་ཟས་སྐོམ་གྱིས་ཕོངས་པར་གྱུར་ལ་ཉམས་མི་དགའ་བའི་ཡུལ་དུ་བཟའ་བ་དང་བཏུང་བ་ལོངས་སྤྱོད་ཀྱི་མིང་ཙམ་ཡང་མི་གྲགས་པར་ཟས་དང་སྐོམ་ལོ་ཟླ་བའི་བར་དུ་མི་རྙེད་ཅིང་ཡིད་ལ་བཏགས་པས་ཡི་དྭགས་སུ་གྲགས་པའི་ལུས་ནི་སྐམ་ལ་རིད་ཅིང་ཡར་ལ་ལྡང་བའི་སྟོབས་ཉམས་པ་སྤྱི་མཐུན་ཡིན་ལ། དེ་ཡང་རིགས་རྣམ་པ་གསུམ་སྟེ།ཕྱིའི་སྒྲིབ་པ་ཅན་ནི། ཚ་གྲང་གོ་ལྡོག་པ་ལ་སོགས་ཕྱིན་ཅི་ལོག་བཞིའི་སྣང་བ་རྒྱུན་ཆད་མེད་པ་དང་། ནང་གི་སྒྲིབ་པ་ཅན་ནི། ཁ་ཁབ་མིག་ཙམ་མིད་པ་རྟ་རྔ་ཙམ་ལྟོ་བ་ཡུལ་ལྗོངས་ཙམ་ཡན་ལག་འཇག་མ་ཙམ་གྱིས་མི་ཐེག་པ་དང་།གལ་ཏེ་ཟས་ཅུང་ཟད་རྙེད་ཀྱང་གློ་སྙིང་ནས་མེ་འབར་ཞིང་། སྣ་ནས་དུད་པ་འཐུལ་བར་འགྱུར་བ་ཅན་དང་། སྒོས་ཁུར་གྱི་སྒྲིབ་པ་ཅན་ནི། ཡི་དྭགས་རེ་་རེའི་ལུས་ལ་སྲོག་ཆགས་མང་པོས་ཚང་བཅས་ནས་ལུས་ཀྱི་ནང་ནས་ཟ་བར་བྱེད་ཅིང་བདེག་བཙོག་བྱེད་པའོ། ། དེ་དག་གང་ལས་བྱུང་བའི་རྒྱུ་ནི་སེར་སྣ་ཡིན་པས་རྒྱུ་སྤངས་པ་ལ་འབད་པར་བྱའོ། ། ཞེས་གསུངས་པའི་ཕྱིར་རོ། །དུད་འགྲོའི་སྡུག་བསྔལ་ནི། དུད་འགྲོ་བྱིངས་དང་ཁ་ཐོར་བ་གཉིས་ཡོད་ཅིང་། བྱིངས་ཞེས་པ་ནི་བྱིངས་ན་གནས་པ་ཕྱིའི་རྒྱ་མཚོ་ཆེན་པོ་ལ་ཡོད་པ་ལ་ཟེར་བ་དང་། ཁ་ཐོར་བ་ནི་ལྷ་དང་མིའི་ཡུལ་དུ་ཡོད་པའི་དུད་འགྲོ་རྣམས་ཡིན།བྱིངས་ན་གནས་པ་ཉ་སོགས་ཕྱིའི་རྒྱ་མཚོ་ཆེན་པོ་ལ་ཡོད་པ་རྣམས་ནི།དེ་ལ་ཀླུ་རྣམས་ཉིན་རེ་བཞིན་བྱེ་ཚན་གྱི་འཇིགས་པ་དང་། མཁའ་ལྡིང་གི་གནོད་པ་བྱུང་དོགས་པ། ཆུའི་རླབས་ཀྱིས་མཐའ་ལ་འཁྱེར་ཏེ་གནོད་པ་བྱུང་183

ཙྭའི མཞེསས་རྔོ ས་བ་ཆེ ་པོའི་ མ ཞ ཛའིདོགས་པ། ཆེ་བ་གཅིག་གིས་ཆུང་བ་མང་པོ་དུས་གཅིག་ལ་ཟ་བ། ཆུང་བ་མང་པོས་ཆེ་བ་གཅིག་རུབ་སྟེ་ཟ་བ་ལ་སོགས་པའི་སྡུག་བསྔལ་མྱོང་བ་ད་ལྟའི་བརྙན་འཕྲིན་〈དུད་འགྲོའི་འཇིག་རྟེན་〉ཞེས་པའི་ལེའུ་ལ་བལྟས་ན་ཤེས་ཐུབ་པ་ཡིན།ཁ་ཐོར་བའི་དུད་འགྲོ་ནི། ལྷ་དང་མིའི་ཡུལ་ན་ཡོད་པ་ཞིག་ཡིན་ཞིང་།དེ་རྣམས་བདག་ཏུ་བཟུང་བ་རྣམས་ནི་ཕན་ཚུན་གཅིག་གིས་གཅིག་ལ་དབང་ཆེ་བས་ཆུང་བ་གསོན་ཟས་བྱེད་པ་སོགས་གནོད་པ་བྱེད་པ་དང་། གཞན་ཡང་མི་ལ་སོགས་པས་ཤ་ལྤགས་རུས་པ་སྒྲོ་ལ་སོགས་པའི་ཆེད་དུ་དབང་མེད་དུ་གསོད་པ་དང་། བདག་ཏུ་བཟུང་བ་རྣམས་ནི་ཞོན་པའམ་ཁལ་མི་ཐེག་བཞིན་དུ་འགེལ་བ། ས་ཞིང་རྨོ་བ། འོ་མ་བཞོ་བ། སྤུ་འཐོག་པ། བལ་འབྲེག་པ་སོགས་བྱེད་པའི་ཁར། རྡུང་བ་དང་། བཙོག་པ། བརྡེག་པ་ལ་སོགས་པ་སྟེ། ཐ་ན་བསད་ནས་པགས་པ་བཤུ་ཞིང་སྙིང་འདོན་པ་དང་། ཤ་ཟ་ཞིང་རུས་པ་བརྡུངས་ཏེ་བཅུད་ལེན་པ་ལ་སོགས་པའི་སྡུག་བསྔལ་མྱོང་དགོས་པ་ཡིན་ལ། མ་བསད་པར་བཞག་ན་རྡུང་བཙོགསསྒྱུབརྡེག་གསུམ་གྱི་སྡུག་བསྔལ་བཟོད་བསྲན་བསྐྱེད་དེ་མི་རྣམས་ལ་གཡོག་དབང་མེད་དུ་བྱ་དགོས་པ་ཡིན། དེ་ལྟར་ཐུན་མོང་དུ་གླེན་ལྐུགས་བཀོལ་སྤྱོད་ཀྱི་སྡུག་བསྔལ་དྲག་པོ་བསམ་གྱིས་མི་ཁྱབ་པ་ཞིག་མྱོང་དགོས་པ་ཡིན་ཏེ། 〈བཤེས་སྤྲིངས་〉ལས། དུད་འགྲོའི་སྐྱེ་གནས་ན་ཡང་གསོད་པ་དང་། ། བཅིངས་དང་བརྡེག་སོགས་སྡུག་བསྔལ་སྣ་ཚོགས་མྱོང་། ། ཞི་འགྱུར་དགེ་བ་སྤངས་པ་རྣམས་ལ་ནི། ། གཅིག་ལ་གཅིག་ཟར་ཤིན་ཏུ་མི་བཟོད་འབྱུང་། །ཁ་ཅིག་མུ་ཏིག་བལ་དང་རུས་པ་ཁྲག ། ཤ་དང་པགས་པའི་ཆེད་དུ་འཆི་བར་འགྱུར། ། དབང་མེད་གཞན་དག་རྡོག་པ་ལག་པ་དང་། ། ལྕགས་དང་ལྕགས་ཀྱུ་རྣམས་ཀྱིས་བཏབ་སྟེ་བཀོལ། ། ཞེས་གསུངས་པའི་ཕྱིར། རང་ཅག་གིས་དམ་པའི་ཆོས་བྱེད་པ་དང་། དགེ་བ་སྒྲུབ་པ་སྤངས་ཏེ་སྡིག་པའི་ལས་ལ་ཅི་184

ཛའིལེ ་ལྷ་པ ་མོང་བྱིརི་སྔོ ཕརཀྲོམི་སྙམ་པར་སྤྱོད་པ་བྱུང་ན། སྐྱེ་བ་ཕྱི་མར་དུད་འགྲོ་རུ་མི་སྐྱེ་བའི་གདེང་མེད་ཅིང་། གལ་སྲིད་དུད་འགྲོ་རུ་སྐྱེས་ན་གཅིག་གིས་གཅིག་ཟ་བ་དང་། མི་སོགས་ཀྱིས་གསོད་པའམ་བཀོལ་སྤྱོད་སོགས་ཀྱི་སྡུག་བསྔལ་བསྲན་མི་བཟོད་པ་རེ་མྱོང་དགོས་ཚུལ་ད་ལྟའི་〈དུད་འགྲོའི་འཇིག་རྟེན་〉ཞེས་པའི་བརྙན་འཕྲིན་ལ་བལྟས་ན་རང་བཞིན་གྱིས་ཤེས་པར་འགྱུར་བ་ཡིན། བློ་ཁ་ཆོས་དང་དགེ་བ་ལ་ཕྱོགས་པའི་སླད་དུ་རང་ཉིད་དུད་འགྲོ་རུ་སྐྱེས་ཏེ་རྡུང་བཙོག་བརྡེག་གསུམ་དང་གསོད་སྤྱོད་བཀོལ་གསུམ་སོགས་ཀྱི་སྡུག་བསྔལ་བསྲན་མི་བཟོད་པ་མང་པོ་ཞིག་མྱོང་དགོས་སྙམ་དུ་བསམ་པར་བྱ་དགོས་ཏེ། 〈རྫོང་སྔོན་འབྲུ་འགྲེལ་〉 ལས།བྱིངས་ན་གནས་པ་དང་། ཁ་འཐོར་སོགས་ཀྱི་སྡུག་བསྔལ་ནི། གཅིག་ལ་གཅིག་ཟ་ཞིང་། གོ་རར་འཛུད་པ་དང་། བྱ་གཅོད་པ་དང་། གསོན་ཁྲག་འབྱིན་པ་དང་། གསོད་པར་བྱེད་པས་འཇིགས་པ་ཆེན་པོ་ཡོད་པ་དང་། རྟག་ཏུ་བཀོལ་ཞིང་སྤྱོད་པའི་སྡུག་བསྔལ་གྱིས་ཉམ་ཐག་ཅིང་བླང་དོར་རྨོངས་པ་སོགས་ཕ་མཐའ་མེད་པའི་སྡུག་བསྔལ་གྱིས་གཟིར་བ་དེའི་རྒྱུའམ་ས་བོན་གང་ཡིན་ན་གཏི་མུག་གི་མུན་པར་འཁྱམས་པ་ཅན་བདག་གི་བློ་སྣ་ཆོས་ལ་སྒྱུར་ཅིག་གུ་རུ་རིན་པོ་ཆེ་མཁྱེན་ནོ། ། ཞེས་གསོལ་བ་གདབ་པར་བྱའོ། །དེ་བཞིན་དུ་འདོད་གཟུགས་ལྷའི་འཕོ་ལྟུང་སོགས་དང་། འཐབ་ཅིང་རྩོད་པ་ལྷ་མིན་དང་། མི་ལ་ཁྱབ་པ་འདུ་བྱེད་དང་། འགྱུར་བ་དང་། སྡུག་བསྔལ་གྱི་སྡུག་བསྔལ་ཏེ་རྩ་བའི་སྡུག་བསྔལ་ཆེན་པོ་གསུམ་དང་། སྐྱེ་རྒ་ན་འཆིའི་སྡུག་བསྔལ་གྱི་ཆུ་བོ་ཆེན་པོ་བཞི་དང་། གཉེན་སྡུག་པ་དང་བྲལ་བ།དགྲ་མི་སྡུག་པ་དང་འཕྲད་པའི་སྡུག་བསྔལ་སོགས་བསམས་ནས་འཁོར་བ་ཞེན་ལོག་གི་ངེས་འབྱུང་ལམ་བདེན་པ་བཞི་ཡི་ཐོག་མ་སྡུག་བསྔལ་ཤེས་པར་བྱ་བ་ཁོ་ནས་བསྐྱེད་པར་བྱའོ། །185

ཛའི མ་ཆོས་རྔོགས་ལ་ཆེ ཡོའི་ མག གཛཇི ་ལྔ་པ་ཐར་པའི་ཕན་ཡོན་ནི། ཉན་ཐོས་རང་རྒྱལ་རྫོགས་པའི་སངས་རྒྱས་གསུམ་གྱི་གོ་འཕང་གང་ཐོབ་ཀྱང་སྡུག་བསྔལ་ཞི་བ། དེ་ལས་ལྷག་པའི་ལུས་སེམས་བདེ་བ། བསིལ་བ། འཁོར་བའི་སྡུག་བསྔལ་གྱི་འཕྲང་ལས་ཐར་བ་ཅན་ཡིན་པས་དེའི་ནང་ཚན་ལས་ཀྱང་། ད་རེས་ཐེག་པ་ཆེན་པོ་དང་མཇལ་བའི་དགེ་བ་བཅུ་དང་། ཚད་མེད་བཞི་དང་། ཕར་ཕྱིན་དྲུག་དང་། བསམ་གཏན་བཞི་དང་། གཟུགས་མེད་བཞི་དང་། ཞི་ལྷག་གཉིས་ལ་སོགས་པ་དགེ་བ་ཐབས་ཀྱིས་ཟིན་པ་སྦྱོར་བ་སེམས་བསྐྱེད་དམ་པ། དགེ་བ་རྐྱེན་གྱིས་མི་བཤིགས་པ་དངོས་གཞི་དམིགས་མེད་དམ་པ། དགེ་བ་མི་ཟད་ཅིང་སྤེལ་བར་བྱེད་པ་རྗེས་ལ་བསྔོ་བ་དམ་པ་སྟེ། དམ་པ་གསུམ་གྱིས་ཟིན་པར་ཉམས་སུ་ལེན་པའོ། །དྲུག་པ་མ་ནོར་ལམ་སྟོན་གྱི་བླ་མ་དགེ་བའི་བཤེས་གཉེན་དམ་པ་བསམ་པ་དང་། སྦྱོར་བས་ཚུལ་བཞིན་དུ་བསྟེན་པ་གནད་ཀྱི་དོན་དང་པོ་ཡིན་པས་ཚུལ་བཞིན་བསྟེན་ཚུལ་ཤེས་པར་བྱ་བ་ནི་འཕྲོས་དོན་དུ་སྨྲས་པ་སེམས་ལ་བཞག་པར་འཚལ། དེ་ནས་བླ་མེ་བྱིན་རླབས་དཔུང་ཞུས་ཀྱི་སྒོ་ནས་རང་གི་སྐྱོན་མཚང་ཐོན་པར་གསོལ་བ་འདེབས་པ་ན། དང་པོ་སོ་སོར་ཐར་པའི་ཆོས་ཀྱི་ལམ་དུ་ཞུགས་པར་གྱུར་ཀྱང་། ལུས་ངག་ཡིད་གསུམ་གྱི་ཉེས་སྤྱོད་ཀྱི་སྒོ་མི་སྡོམ་ཞིང་།བར་དུ་ཐེག་ཆེན་བྱང་སེམས་ཀྱི་སྒོ་རུ་ཞུགས་ཀྱང་གཞན་ཕན་བྱང་ཆུབ་ཀྱི་སེམས་དང་བྲལ་བ་དང་། བླ་མའི་དྲུང་ནས་དབང་བཞི་ཐོབ་པར་གྱུར་ཀྱང་ཐབས་བསྐྱེདཅོཔའི་རིམ་པ་དང་། ཤེས་རབ་རྫོགས་པའི་རིམ་པ་མི་སྒོམ་པའི་ལམ་གོལ་བར་ཤོར་བ་འདི་ལས་བླ་མས་བསྒྲལ་དུ་གསོལ། ཡང་ལྟ་སྒོམ་སྤྱོད་གསུམ་ནོར་བ་སྟེ་ཡང་དག་པའི་ལྟ་བ་ནི། ཡིན་ལུགས་ཡེ་ཇི་བཞིན་པ་མ་རྟོགས་བཞིན་དུ་གྲུབ་རྫུ་ཐོ་ཅོའི་སྤྱོད་པ་ཅན་དང་། སྒོམ་པ་གོམས་པས་ཉམས་མྱོང་ཅུང་ཟད་ཀྱང་མ་ཐོབ་སྟེ་ཡངས་པར་གྱུར་ཀྱང་། དཔེ་ཐོག་བྲོ་བརྡུང་ལྟ་བུའི་གོ་ཡུལ་ཙམ་186 ་

ཛའིལེ ་ལྔ་པ ་མོང་བྱིའི་སྔོ རིགྲོབློ་ལ་བཞག་སྟེ་ཁ་འུད་ཆེན་པོ་འདོན་པ། དཔེར་ན་ནང་ཁོང་སྙིང་པོས་སྟོང་ཡང་ཕྱི་སྒྲ་ཆེ་བ། རྔ་སོགས་གོག་པ་བརྡུང་བའམ། འཐག་པ་ལྟ་བུ་དང་། དེ་ཡངསྤྱིར་ལྟ་བ་མཐོ་ལ་སྤྱོད་པ་རྩིང་པོར་ཤོར་བ་མ་ཡིན་པར་ལྟ་སྤྱོད་ཟུང་དུ་འབྲེལ་བར་དགོས་ཕྱིར། ཨོ་རྒྱན་རིན་པོ་ཆེའི་ཞལ་ནས། ལར་ལྟ་བ་ནམ་མཁའ་བས་ཀྱང་མཐོ། ། ལས་རྒྱུ་འབྲས་བག་ཕྱེ་བས་ཀྱང་ཞིབ། ། ཅེས་གསུངས་པ་ལྟར། དགོས་རྒྱུ་དེ་འདྲ་མ་ཡིན་པར་ལས་འབྲས་ཁྱད་དུ་གསོད་པའི་སྤྱོད་པ་ནོར་བར་གྱུར་ཀྱང་། རང་སྐྱོན་ཡིན་པར་མི་སེམས་པའི་འཇིག་རྟེན་ཆོས་དྲེད་ཀྱི་དབང་དུ་སོང་བ་འདི་ལས་བླ་མ་རྡོ་རྗེ་འཆང་གིས་བསྒྲལ་དུ་གསོལ། ཞེས་གསོལ་བ་གདབ་པ་དང་། སང་ནངས་པར་རང་འཆི་རྒྱུ་ཡིན་ཡང་ད་དུང་འདུག་པའི་གནས་མལ་དང་། བགོ་བའི་གོས་དང་། བསགས་པའི་ནོར་རྫས་ལ་རབ་ཏུ་སྲེད་ཅིང་ལོ་རྒས་ནས་ན་ཚོད་ཐམས་ཅད་སོང་སྟེ་ཡོལ་བར་གྱུར་ན་ཡང་ད་དུང་ངེས་འབྱུང་དང་སྐྱོ་ཤས་རྒྱུད་ལ་སྐྱེ་བའི་གོ་སྐབས་བྲལ་བ་དང་། རྒྱ་ཆེན་ཐོས་པ་མ་བཙལ་བར་ཆུང་བ་སྟེ་དམན་པར་འཕྱན་ཡང་ད་དུང་ཡོན་ཏན་ཅན་ཡིན་དུ་རློམ་པའི་ང་རྒྱལ་གྱིས་ཁེངས་པ། འདི་ལྟ་བུའི་མ་རིག་པས་སྒྲིབ་པ་འདི་ལས་བླ་མ་ཐུགས་རྗེ་ཅན་གྱིས་བསྒྲལ་དུ་གསོལ། ཞེས་གསོལ་བ་གདབ་པར་བྱའོ། །ཉམས་ལེན་རྣམ་གཡེང་གི་རྐྱེན་ཁར་འཆོར་ཡང་ད་དུང་འདུ་འཛི་བྱེད་བཞིན་གནས་སྐོར་བྱེད་པ་ལྟ་བུ་རེ་ཆོས་སུ་སེམས་པ་དང་། གནས་རི་ཁྲོད་དབེན་པ་ལ་བསྟེན་ནས་བསྡད་ཀྱང་ཆོས་ཉོན་མོངས་པའི་གཉེན་པོར་མ་སོང་བར་ད་དུང་རང་རྒྱུད་ཤིང་ལྟར་རེངས་པ་སྟེ་གྱོང་བ་དང་། ཁ་ནས་རྒྱུད་དུལ་ཡོད་པར་སྨྲ་ཡང་རྐྱེན་དང་འཕྲད་ཚེ་རང་ཕྱོགས་ལ་ཆགས་པ་དང་། གཞན་ཕྱོགས་ལ་སྡང་བ་དང་། གཉིས་ཀ་ལ་རྨོངས་པ་གསུམ་མ་ཞིག་པར་ཇེ་ཐུར་སོང་187

ཛབདམ་ཆོས་རྫོགས་པ་ཆེ ཡོའི་ མགཞགཛའིནས་ཡོད་པའི་ཆོས་བརྒྱད་འགོང་པོའི་དབང་དུ་གྱུར་པ་འདི་དག་ལས་བླ་མ་རིན་པོ་ཆེས་བསྒྲལ་དུ་གསོལ། ཞེས་གསོལ་བ་གདབ་པ་དང་། ཐོག་མེད་ནས་བདག་འཛིན་མ་རིག་པས་བསྒྲིབས་པ་འདི་ལས་བླ་མས་བསྒྲལ་དུ་གསོལ། གཏི་མུག་གི་གཉིད་འཐུག་པོ་འདི་ལས་རིང་པོ་མི་ཐོགས་པར་མྱུར་དུ་སད་དུ་གསོལ།འཁོར་བའི་གནས་བཙན་ས་ཁྲི་མུན་ཏེ་བཙོན་དོང་དུ་བཅུག་པ་ལྟ་བུ་འདི་ལས་བླ་མས་མྱུར་དུ་དབྱུང་དུ་གསོལ། ཞེས་གསོལ་བ་གདབ་པར་བྱའོ། ། ཞེས་གསུངས་པ་བཞིན། ད་ལྟ་རང་ཅག་རྣམས་ཀྱིས་མེའི་ནང་དུ་མཛུབ་མོ་ཡུད་ཙམ་འདུག་གམ། དགུན་གྲང་སྒང་འཁྱག་སྦུབས་སུ་གཅེར་བུར་བསྡད་ན་བཟོད་ཐུབ་བམ། ཉིན་ཞག་ཁ་ཡར་བཟའ་བཏུང་ཅི་ཡང་མེད་པར་ལུས་ན་ཟས་སྐོམ་གྱི་སྔ་ཕྱིའི་སྒུག་སྡོད་དང་། ལུས་ལ་སྦྲང་མ་དང་ལྗི་ཤིག་སོགས་སྲིན་བུ་ཕྲ་མོ་ཙམ་གྱིས་སོ་བཏབ་པའི་སྡུག་བསྔལ་གྱི་རྐྱེན་ཕྲ་མོ་ཙམ་ཡང་བཟོད་པར་དཀའ་ན།དམྱལ་བ་ཡི་དྭགས་དུད་འགྲོའི་སྡུག་བསྔལ་ཇི་ལྟར་བཟོད་དམ་ཨང་སྙམ་དུ་ད་ལྟའི་རང་ཉམས་ལ་དཔག་ཅིང་། ངེས་འབྱུང་སྐྱོ་ཤས་དྲག་པོས་བསྐུལ་ནས་ཚེ་འདིའི་དལ་འབྱོར་དོན་ཡོད་པར་བྱའོ་སྙམ་དུ་བསམ་མོ། །མཐོ་རིས་ཀྱི་སྡུག་བསྔལ་ནི། བསོད་ནམས་ཆ་མཐུན་གྱི་དགེ་བའི་ལས་ཆུང་འབྲིང་ཆེན་པོ་བསགས་པའི་མཐུ་ལས་མི་དང་འདོད་པའི་ལྷ་དང་ཁམས་གོང་མའི་ལྷ་ལ་སོགས་པར་རིམ་གྱིས་སྐྱེས་ནས་གནས་སྐབས་ཀྱི་བདེ་འབྲས་ཕྲ་མོ་ཙམ་ཐོབ་པ་ཙམ་གྱིས་ཆོག་གམ་སྙམ་ན་མི་ཆོག་སྟེ། འཁོར་བ་མཐོ་དམན་གྱི་རང་བཞིན་གང་དུ་སྐྱེས་ཀྱང་ཟུག་གཟེར་རྒྱུན་མི་འཆད་པའི་ནད་པ་ལྟར་བདེ་བའི་གོ་སྐབས་སྐད་ཅིག་ཙམ་ཡང་མི་འདུག་པ་རང་ཅག་རྣམས་ཀྱིས་མངོན་དུ་གྱུར་པ་འདི་ཀས་མཚོན་པས། མིའི་སྡུག་བསྔལ་བསམ་པའང་དང་པོ་རང་ཅག་རྣམས་མའི་མངལ་དུ་རྩ་མདུད་དོག་ཅིང་མུན་ནག་འཐིབས་པའི་ཚ་གྲང་གི་188

འཇིལེ ༥རྗི་ལ ་མོང་ཕྱིའི་སྔོ ཕརགྲོའགྱུར་ལྡོག་བཟོད་དཀའ་བ་དེར་ཟླ་བ་བགྲངས་ནས་སྡོད་དགོས། དེའི་ཚེ་ནའང་མས་ཟས་ཚ་བ་རྣམས་ཟོས་པའི་ཚེ། ཚ་དམྱལ་དུ་ཚུད་པ་ལྟ་བུ་དང་།གྲང་བ་རྣམས་ཟོས་པའི་ཚེ་གྲང་དམྱལ་དུ་ཚུད་པ་ལྟ་བུ། ཟས་མང་པོ་ཟོས་པའི་ཚེ་རི་བོས་མནན་ཞིང་རི་བྲག་གི་བར་དུ་གཅུར་བ་ལྟ་བུ། ཕོ་མོ་འཁྲིག་པ་སྤྱོད་པའི་ཚེ་མེ་ཉིལ་དུ་ཚུད་པ་ལྟ་བུ། ལུས་འགུལ་སྐྱོད་སོགས་བྱེད་པའི་ཚེ་རྦབ་ཏུ་་བསྒྲིལ་ཞིང་གཡང་ལ་ལྷུང་དོགས་པ་ལྟ་བུ་བཅས་ཀྱི་སྡུག་བསྔལ་མྱོང་བ་ཡིན།གཞན་ཡང་ཐོམ་ཐོམ། གོང་ཞོར། ལིང་ལིང་བྱེད་པ་ལ་སོགས་པའི་སྡུག་བསྔལ་དཔག་ཏུ་མེད་པ་ཞིག་མྱོང་དགོས་པ་ཡིན། དེ་ནས་ཟླ་དགུ་ཞག་དགུ་ཐིམ་སྟེ་མའི་མངལ་ནས་ཐོན་པའི་ཚེ་ནའང་མའི་མངལ་ཉིད་དོག་པའི་དབང་གིས་འཇུར་མིག་ནས་དྲངས་ཏེ་པགས་པ་བཤུ་བ་ལྟ་བུ། ལྟེ་བ་བཅད་པའི་ཚེ་ནང་ཁྲོལ་ཡོད་ཚད་ཕྱིར་ཐོན་ཞིང་སྙིང་ལ་ཚེར་མ་ཟུག་པ་ལྟ་བུ། མའི་ཤ་དང་རེག་ཚེ་ལྕགས་བསྲེག་དང་ཤེའུ་ཡིས་རེག་པ་ལྟ་བུ། གོས་འཇམ་པོ་གཡོགས་པའི་ཚེ་ཚེར་མས་རེག་པ་ལྟ་བུ། པང་དུ་བླངས་པའི་ཚེ་བྱིའུ་ཁྲས་འཁྱེར་བ་ལྟ་བུ་ལ་སོགས་པའི་སྡུག་བསྔལ་མྱོང་དགོས་པ་ཡིན། དེར་མ་ཟད་བུ་རྫི་ལ་སོགས་པས་ཉར་ཚགས་མ་བྱུང་བའི་དབང་གིས་དབང་པོའི་སྒོ་རྣམས་སུ་སྲོག་ཆགས་ཞུགས་པ་ལ་སོགས་པའི་སྡུག་བསྔལ་དང་། ལུས་ལ་སྦྲང་བུ་དང་ལྗི་ཤིག་གིས་སོ་བཏབ་པ།འོག་ནས་དྲི་ཆུ་ལ་སོགས་པས་མི་བདེ་བ་སྟེ་མདོར་ན་ཡིད་ལ་མི་འདོད་པའི་སྡུག་བསྔལ་མང་པོ་ཞིག་མྱོང་བ་ཡིན།དེ་ནས་ན་ཚོད་ཡར་འཕེལ་ཏེ་ལུས་ཀྱི་ལང་ཚོ་དར་ལ་བབ་པ་ན། ཤ་རྩི་དཀར་ལ་དམར་མདངས་རྒྱས་ཤིང་ཡིད་འཕྲོག་པ་ཞིག་ཏུ་གྱུར་ན་ཡང་། མཐར་ཁ་དོག་ཉམས་ནས་བཞིན་རས་ཀྱི་མདོག་སྔོ་ཆིལ་གྱིས་སོང་ཞིང་། གཉེར་མས་གང་། མགོ་བོའི་སྐྲ་ཡང་སྐྱ་ཡེར་གྱིས་སོང་། དབྱིབས་ཉམས་པས་ཁའི་སོ་189

འཇི མཞེ་ས་རྔོ སཕབ་ཆེ ཟུསྒོའི་ མ གཐོའིརྣམས་རིམ་གྱིས་ལྷུང་། དྲང་པོར་སྐྱེས་པའི་ལུས་དེ་ཡང་སྒུར་ཞིང་འཁོགས།ཡན་ལག་རྣམས་ཀྱང་འཁྱོག་པོར་གྱུར། དེ་ལྟར་མཐོང་ན་ཀུན་གྱི་ཡིད་དུ་མི་འོང་བ་ཞིག་ཏུ་འགྱུར་བ་ཡིན། དབང་པོ་རྣམས་ཉམས་ནས་མིག་མི་གསལ་ཞིང་རྣ་བ་འོན་པ། ལོངས་སྤྱོད་འཇུ་བའི་མེ་དྲོད་ཉམས་ནས་ཁ་ཟས་མང་ན་མི་འཇུ།ཉུང་ན་ནི་བཀྲེས། ལུས་སྟོབས་ཉམས་ནས་ཡར་ལྡང་བ་དཀའ། འགྲོ་ན་ནི་འཁྱོར། འདུག་ན་ནི་བུག སྨྲ་བ་ལྡབ་ལྡིབ་ཏུ་གྱུར། དེ་ནི་སྐྱེ་བ་དང་རྒ་བའི་སྡུག་བསྔལ་ཡིན། གཞན་ཡང་རང་ཅག་རྣམས་གསོན་གྱི་འཇིག་རྟེན་འདིར་འཚོ་བའི་དུས་སུ་སྔོན་ལས་འཕྲལ་རྐྱེན་གྱི་འབྱུང་གཞི་འཁྲུགས་པའི་ནད་ཀྱིས་བཏབ་ནས་ཟུག་རྔུ་ལྡང་ཞིང་ལུས་རྒུད། འདོད་པའི་གཉིད་དང་བཟའ་བཏུང་ལ་སོགས་པར་སྤྱོད་དབང་མེད། མི་འདོད་པའི་སྨན་དང་གཏར་བསྲེག་ལ་སོགས་པར་བརྟེན་དགོས། འཆི་བར་དོགས་པའི་སྡུག་བསྔལ་ལ་མཐའ་མེད།དེ་ནི་ན་བའི་སྡུག་བསྔལ་ཡིན། འཆི་བའི་དུས་སུ་བབ་པ་ན་ཟས་ནོར་ཤེད་སྟོབས་སྨན་དཔྱད་རིམ་གྲོ་རིག་སྔགས་རྟེན་འབྲེལ་སོགས་གང་གིསརྐེཀྱང་མི་ཕན།སྔར་ཆགས་སྡང་དང་འབད་པས་བསྒྲུབས་པའི་རྒྱུ་ནོར་ལོངས་སྤྱོད་དང་།མཁར་དང་ཁང་པ། འཁོར་དང་དབང་ཐང་། ཐོབ་དང་སྙན་གྲགས། གྲོགས་དངགཉེན་ཚན། བུ་དང་བུད་མེད་ཐམས་ཅད་བློས་གཏོང་མི་ཐུབ་བཞིན་དུ་ཁབ་སྐུད་ཙམ་ཡང་འཁྱེར་དབང་མེད་པར་ཁ་བྲལ་ནས་ཕྱི་མའི་ཡུལ་དུ་འགྲོ་དགོས་པ་མ་ཟད། ད་དུང་རང་གི་ཤ་རུས་གདོས་བཅས་ཀྱི་ཕུང་པོ་ཡང་བཞག་སྟེ་མནར་གཅོད་ཀྱི་སྡུག་བསྔལ་དྲག་པོ་མྱོང་བཞིན་འཆི་བར་འགྱུར། དེ་ནི་འཆི་བའི་སྡུག་བསྔལ་ཡིན།སྐྱེ་རྒ་ན་འཆིའི་སྡུག་བསྔལ་འདི་ནི་འཛམ་བུའི་གླིང་གི་སྲོག་ཆགས་གང་དང་གང་ཞིག་ཡིན་ཀྱང་ཁྱད་པར་མེད་པར་སྤྱི་མཐུན་དུ་མྱོང་དགོས་པ་ཞིག་ཡིན།190

ཛའིལེ ལྗ་སྡ ་མོངཉྩའི་སྔོ འབྲོགཞན་ཡང་འཛམ་བུའི་གླིང་འདིའི་སྨྲ་ཤེས་དོན་གོ་བའི་མི་ལ་ཆ་མཚོན་ན། མི་སུ་ཞིག་ཡིན་ན་ཡང་གསོན་འཇིག་རྟེན་དུ་གནས་ཤིང་འཚོ་བའི་སྐབས་སུ་ལོངས་སྤྱོད་དབང་ཐང་སོགས་ཚེ་འདིའི་བདེ་འབྱོར་ཕྲ་མོ་ཙམ་བསྒྲུབ་པའི་ཆེད་དུ་ལུས་སྲོག་གཤེད་ལ་བོར་ཏེ་དཀའ་བ་ཇི་སྙེད་ཅིག་སྤྱད་ན་ཡང་། འདོད་པའི་དོན་ཐམས་ཅད་ཡིད་བཞིན་དུ་མ་གྲུབ་པའི་སྡུག་བསྔལ་དང་། ཚ་གྲང་བཀྲེས་སྐོམ་ནད་གདོན་དགྲ་ཇག་སོགས་ཡིད་དུ་མི་འོང་བའི་རྐྱེན་རྣམས་མི་འདོད་བཞིན་དུ་ཕྲད་པའི་སྡུག་བསྔལ། གཉེན་གྲོགས་འཁོར་འདབ་ལོངས་སྤྱོད་ཇི་ཙམ་ཆེ་བ་རྣམས་གཞན་གྱིས་འཁྱེརེ་བར་དོགས་ཏེ་བསྲུང་དགོས་པའི་སྡུག་བསྔལ་བཅས་མྱོང་དགོས་ཤིང་། ཁྱད་པར་དུ་རྒྱལ་པོ་ལ་སོགས་པའི་དབང་ཐང་ཅན་རྣམས་ཀྱིས་དབང་མེད་དུ་ཆད་པ་སོགས་བྱུང་དོགས་པའི་སྡུག་བསྔལ་དང་། དབུལ་པོ་རྣམས་ཀྱིས་ཟས་སྐོམ་སོགས་འདོད་པའི་ལོངས་སྤྱོད་བཙལ་ཀྱང་མ་རྙེད་པར་དབུལ་ཞིང་ཕོངས་པའི་སྡུག་བསྔལ་མྱོང་དགོས་པ་ཡིན་ཏེ། 〈སྐྱེས་རབས་〉ལས།གཅིག་ནི་བསྲུང་བས་ཉོན་མོངས་ལ། ། གཉིས་པ་འཚོལ་བས་ཤ་ཐང་ངོ་། ཕྱུག་གམ་ཡང་ན་དབུལ་ཡང་རུང་། ། གང་ནའང་དགའ་བ་མེད་པར་འགྱུར། ། ཞེས་དང་། 〈བཞི་བརྒྱ་པ་〉ལས། མཆོག་ལ་ཡིད་ཀྱི་སྡུག་བསྔལ་དང་། ། ཐ་མ་རྣམས་ལ་ལུས་སྐྱེས་སོ། ། སྡུག་བསྔལ་གཉིས་ཀྱིས་འཇིག་རྟེན་འདིར། ། ཉིན་རེ་བཞིན་དུ་འཇོམས་པར་འགྱུར། ། ཞེས་གསུངས་པའི་ཕྱིར། ། འཇིག་རྟེན་མི་ཡུལ་དུ་སྐྱེས་ནའང་གོང་དུ་བཤད་པའི་སྡུག་བསྔལ་མྱོང་དགོས་ཤིང་། སྡུག་བསྔལ་འདི་དག་མྱོང་བ་ནི་ཇི་འདྲའི་བཟོད་དཀའ་བ་ཞིག་རེད་ཨང་སྙམ་དུ་བསམ་པར་བྱའོ། ། —ལྷ་མིན་གྱི་སྡུག་བསྔལ་བསམ་པ་ནི། དེང་སང་གི་མི་ཆོས་ལ་མ་འདྲིས་པ་རྣམས་ཀྱིས་ལྷ་མིན་ཞེས་པ་ནི་ཟས་ནོར་ལོངས་སྤྱོད་སོགས་ལུས་ཀྱི་རྩོལ་བས་191

ཝཾདམ་ཆོས་རྫོགས་པ་ཆེ ཝོའི་རྣམགཞགཝཾབསྒྲུབ་མི་དགོས་པར་རང་བྱུང་རང་གྲུབ་ཏུ་ཡོད་པས་ཅི་འདྲའི་སྐྱིད་པ་ལ་ཨང་སྙམ་བཞིན་ཡིད་སྨོན་ཤོར་བཞིན་ཡོད་མོད། འོན་ཀྱང་ལྷ་མིན་གྱི་ཡུལ་ནའང་སྡུག་བསྔལ་མཐའ་ཀླས་པ་ཞིག་ཡོད་པ་སྟེ། ལྷ་མིན་རྣམས་ནི་ལྷ་དང་འདྲ་བའི་ཕུན་སུམ་ཚོགས་པའི་དཔལ་ཅི་ཡང་མེད་པས། ལྷའི་ཕུན་སུམ་ཚོགས་པའི་དཔལ་རྣམས་མཐོང་བ་ན། དེ་དག་ལ་ཕྲག་དོག་སྐྱེས་ཏེ་ཡིད་ལ་མི་བཟོད་པའི་གདུང་བ་དྲག་པོ་བྱུང་ཞིང་། སྐབས་སྐབས་སུ་ལྷ་རྣམས་ལ་ཅི་མི་སྙམ་པར་འཐབ་ཅིང་འཛིང་བ་ཡིན། ལྷ་མིན་རྣམས་ནི་བསོད་ནམས་ཀྱི་མཐུ་ཆུང་བའི་དབང་གིས་ལྷ་རྣམས་ཀྱིས་དཀའ་བ་མེད་པར་ཆམ་ལ་ཕབ་ནས་གསོད་པ་དང་།བརྡེག་པ་དང་། ཡན་ལག་གཅོད་ཅིང་འདྲལ་བ་ལ་སོགས་པའི་སྡུག་བསྔལ་མི་བཟོད་པ་འབྱུང་བ་ཡིན། དེའི་ཚེ་ལྷ་རྣམས་ནི་མགོ་བོ་དང་རྐེད་པ་མན་ཆད་ན་གནད་དུ་ཕོག་ཀྱང་སླར་འཚོ་ཞིང་། ལྷ་མིན་རྣམས་ནི་མི་དང་འདྲ་བར་གནད་དུ་ཕོག་ན་འཆི་བ་དང་། ཤི་ཟིན་པ་རྣམས་ཀྱི་གཟུགས་བརྙན་གསེར་གྱི་ས་གཞིའི་སྟེང་དུ་ཀུན་སྣང་ཞེས་པའི་མཚོ་ཞིག་ཡོད་པའི་ནང་དུ་མངོན་པར་ཤར་བ་ཉེ་དུ་རྣམས་ཀྱིས་དམག་མ་ལོག་པའི་གོང་ནས་མཐོང་སྟེ་མྱ་ངན་གྱིས་གདུང་བ་ཞིག་ཡིན་པར་བཤད། གཞན་ཡང་ལྷ་མིན་རྣམས་ནག་ཕྱོགས་ཡིན་པས་ཆོས་ལུགས་གང་ལའང་དད་པ་མེད་ཅིང་། འགའ་ཞིག་ཆོས་ལ་དད་ཅིང་མོས་ནའང་རྣམ་སྨིན་གྱི་སྒྲིབ་པ་ཅན་ཡིན་པས་ཁྱད་པར་རྟོགས་པའི་དུས་ནི་མེད། དེ་འདྲའི་ལྷ་མིན་ལ་བྱེ་བྲག་གི་རིགས་བཞི་ཡོད་དེ། ཚེ་དཔལ་ལྷའི་རིགས།གདུག་པ་ཀླུའི་རིགས། སྲོག་གཅོད་པ་སྲིན་པོའི་རིགས། སྟོབས་ལྡན་གནོད་སྦྱིན་་གྱི་རིགས་ཏེ་ཕལ་ཆེར་ནག་པོའི་ཕྱོགས་ཁོ་ན་ལས་མེད་པས། ལྷ་མིན་གྱི་གནས་སུ་སྐྱེས་ཀྱང་སྡུག་བསྔལ་དེ་ལྟ་བུ་མང་པོ་ཞིག་མྱོང་དགོས་པར་འདུག་སྙམ་དུ་བསམ་པར་བྱའོ། །192

ཛཇིལེ ་ལྷ་ལ ་མོང་ཕྱིའི་སྔོནརིབྲོལྷའི་སྡུག་བསྔལ་ནི། དང་པོ་འདོད་པའི་ལྷ་རྣམས་ནི་རང་རང་གི་འདོད་ཡོན་ལ་བག་མེད་དུ་སྤྱོད་ཅིང་། དེས་ཀྱང་ཚིམ་པ་མེད་པར་གཞན་གྱི་འདོད་ཡོན་ལ་བག་མེད་དུ་སྤྱོད་པ་དང་། དེ་ལྟར་འདོད་ཡོན་ལ་བག་མེད་དུ་སྤྱད་པའི་མཐར་ཚེ་འགྲིབ་པ་མ་ཚོར་བར་འཆི་ལྟས་རྣམས་རིམ་གྱིས་ཕོག་སྟེ། མ་རྨོས་པའི་ལོ་ཏོག་རྣམས་ཀྱང་ཆར་རྗེས་ཀྱི་འཇའ་ཚོན་ཡལ་བ་ལྟར་རང་བཞིན་གྱིས་ནུབ། ཁྲུས་ཀྱི་རྫིང་བུ་རྣམས་ཀྱང་རང་བཞིན་གྱིས་བསྐམས། འདོད་འཇོའི་བ་ཡང་རང་བཞིན་གྱིས་ཤི། དཔག་བསམ་ཤིང་རྣམས་ཀྱང་རང་བཞིན་གྱིས་བསྐམས། དེ་ནས་སྔར་མེད་པའི་དྲི་མ་ནག་པོ་ཞིག་མི་འདོད་བཞིན་དུ་ཆགས་ཤིང་། མེ་ཏོག་གི་ཕྲེང་བ་རྣམས་ཀྱང་རིམ་གྱིས་རྙིངས། མཆན་འོག་གཉིས་རིམ་གྱིས་རུལ། པདྨའི་སྟན་ལ་བསྡད་ཀྱང་སྡོད་སྙིང་མི་འདོད་པར་ཀུན་ཏུ་འཁྱམས་སྙིང་འདོད། དེའི་སྐབས་སུ་སྔར་བརྩེ་ཞིང་གུས་པར་བལྟ་བའི་རང་གི་ལྷ་མོ་ལྷ་ཕྲུག་ལ་སོགས་པས་རང་མཆིལ་མའི་ཐལ་བ་བཞིན་སྤངས་ཏེ་ལྷ་གཞན་གྱི་དྲུང་དུ་སོང་། དུས་དེ་ཙམ་ན་ལྷ་ལ་ཟག་བཅས་ཀྱི་མངོན་ཤེས་ཡོད་པའི་དབང་གིས་རང་ཉིད་དུས་ནམ་ཞིག་གི་ཚེ་ཤི་བ་ནི་ཤེས། ཤི་ནས་ངན་སོང་གི་སྡུག་བསྔལ་མྱོང་དགོས་པའང་ཤེས། དེ་ལྟར་འཕོ་ལྟུང་གི་སྡུག་བསྔལ་ཉ་བྱེ་ཚན་ལ་བསྒྲེས་པ་ལྟ་བུའི་ལྷའི་ཞག་བདུན་དུ་མྱོང་དགོས་ཤིང་། ཤི་ནས་ལྷར་སྐྱེ་བ་ནི་སྲིད་མཐའ་ཙམ་སྟེ་མིར་སྐྱེ་བའང་ཆེས་ཉུང་བ་དང་། ཕལ་ཆེར་ངན་སོང་དུ་སྐྱེ་བ་དེའི་སྡུག་བསྔལ་བཟོད་དཀའ་བ་ཡུན་རིང་དུ་མྱོང་དགོས་པ་ཤེས་ནས་སྡུག་བསྔལ་སྙིང་ལ་ཚེར་མ་ཟུག་པ་ལྟ་བུའི་བཟོད་གླགས་མེད་པ་ཞིག་འབྱུང་། དེ་འདྲའི་སྡུག་བསྔལ་འབྱུང་བ་ནི་སུས་ཀྱང་བཟློག་ཏུ་མེད་པ་ཞིག་ཡིན་ཏེ། 〈དྲན་ཉེ་〉ལས། ལྷ་ཡི་གནས་ནས་ལྷུང་བ་ཡིས། ། སྡུག་བསྔལ་རབ་ཏུ་སྐྱེ་བ་གང་། །དེ་ལ་སེམས་ཅན་དམྱལ་བ་ཡི། ། བཅུ་དྲུག་ཆར་ཡང་མི་ཕོད་དོ། ། ཞེས་གསུངས་193

ཛའི མཅས་རྫོགས་པ་ཆེ ཡོའི་ མགཞགཛའིཔའི་ཕྱིར། མི་རྣམས་ཀྱིས་བཤད་པ་ལྟར་ལྷ་ནི་སྡུག་བསྔལ་ཅི་ཡང་མེད་པར་བདེ་ཞིང་སྐྱིད་པ་ཞིག་ཡིན་ཞིང་། ངལ་རྩོལ་སོགས་བྱེད་མི་དགོས་པར་ཟས་རང་གྲུབ་དང་གོས་རང་གྲུབ་ཉིད་དུ་ངེས་པ་དང་། ཉིན་རྒྱུན་རང་རང་གིས་ཇི་ལྟར་འདོད་པའི་རྩེ་དགའི་དཔལ་ལ་དེ་ལྟར་དུ་རོལ་བཞིན་བསྡད་ཆོག་པས། ལྷ་ལ་ནམ་ཡིན་ཀྱང་སྡུག་བསྔལ་མེད་པར་འདོད་པ་ནི་འཁྲུལ་བ་སྟེ། ལྷ་རུ་སྐྱེ་བ་ན་རྒས་ཏེ་འཆི་བའི་བར་གྱི་སྡུག་བསྔལ་ནི་མི་ལས་ཀྱང་ཆེ་བ་དང་། ཤི་ནས་ངན་འགྲོ་གསུམ་གང་རུང་དུ་ལྷུང་སྟེ་སྐྱེ་བའམ་ཡང་ན་མི་དང་ལྷ་མིན་སོགས་གང་རུང་དུ་སྐྱེ་བ་མ་གཏོགས་ཡང་བསྐྱར་ལྷའི་སྐྱེ་བ་ལེན་པ་ནི་ཤིན་ཏུ་དཀའ་བ་ཞིག་ཡིན་ཏེ། 〈བཤེས་སྤྲིངས་〉ལས། བརྒྱ་བྱིན་འཇིག་རྟེན་མཆོད་འོས་གྱུར་ནས་ཀྱང་། །སླར་ཡང་ལས་ཀྱི་དབང་གིས་ས་སྟེང་ལྷུང་། ། འཁོར་ལོས་བསྒྱུར་རྒྱལ་ཉིད་དུ་གྱུར་ནས་ཀྱང་། ། འཁོར་བ་དག་ཏུ་ཡང་བྲན་ཉིད་དུ་འགྱུར། ། ཞེས་གསུངས་པའི་ཕྱིར་རོ། ། གཞན་ཡང་ལྷའི་རིགས་ལའང་བསོད་ནམས་ཆེ་ཆུང་གི་ཁྱད་པར་ཡོད་ཅིང་། ལྷ་བསོད་ནམས་ཆེ་བ་དག་གིས་འདོད་ཡོན་གྱི་དཔལ་མཐོང་བ་ན། བསོད་ནམས་ཆུང་བ་རྣམས་སེམས་ཁོང་དུ་ཆུད་ཅིང་སྤ་བཀོང་བ་ཞིག་ཏུ་འགྱུར་བ་སྟེ། ལྷ་མཐུ་ཆེ་བ་དག་གིས་ལྷ་མཐུ་ཆུང་བ་རྣམས་རང་རང་གི་གནས་ནས་ཕ་རོལ་དུ་སྐྲོད་པའི་སྡུག་བསྔལ་མྱོང་དགོས། ཁྱད་པར་དུ་རྒྱལ་ཆེན་བཞི་པའི་རིགས་དང་སུམ་ཅུ་རྩ་གསུམ་པའི་ལྷ་རྣམས་དུས་རྒྱུན་པར་ལྷ་མ་ཡིན་དང་འཐབ་ཅིང་རྩོད་པའི་གཡུལ་དུ་ཞུགས་ཏེ་ལུས་མཚོན་གྱིས་གཅོད་ཅིང་འདྲལ་བའམ་ཡང་ན་གསོད་པ་ལ་སོགས་པའི་སྡུག་བསྔལ་བསམ་གྱིས་མི་ཁྱབ་པ་ཞིག་མྱོང་དགོས་པ་ཡིན། གཟུགས་དང་གཟུགས་མེད་པ་རྣམས་སྡུག་བསྔལ་གྱི་སྡུག་བསྔལ་མངོན་དུ་གྱུར་པ་མེད་ཀྱང་འདུ་བྱེད་ཀྱི་སྡུག་བསྔལ་ཁོ་ནའི་རང་བཞིན་ལས་མ་འདས་ཤིང་། ཏིང་ངེ་འཛིན་གྱིས་མྱོས་པ་ལྟར་གྱུར་པས་སོ་སྐྱེ་194

ཛའིལེ ་་ཐོ་ལ ་མོཇ་ཅིའི་སྔོནལིབྲོཁྲིམིརྣམས་ཡོན་ཏན་གོང་འཕེལ་དུ་འགྲོ་བ་མེད་ཅིང་། ཏིང་ངེ་འཛིན་གྱིས་མྱོང་བས་རོ་མྱོང་ཅན་གྱི་ཏིང་ངེ་འཛིན་ལས་འབྲལ་མི་ཕོད་པ་དང་། དེ་ནས་རང་རང་གི་ཏིང་ངེ་འཛིན་སྒོམ་པའི་སྐབས་དང་། སྐབས་དེར་བསམ་གཏན་གཟུགས་མེད་ཀྱི་ཏིང་ངེ་འཛིན་ལ་ཉམས་བདེ་བདེ་འདྲ་བར་འདུག་ཀྱང་ཡིད་བརྟན་མི་འགྲུབ་པར་མདའ་ནམ་མཁའ་ལ་འཕངས་པ་ཅིས་ཀྱང་ས་ལ་འབབ་པ་དང་ཆོས་མཚུངས་པར་ཟག་བཅས་ཀྱི་དགེ་བའི་འཕེན་ཤུགས་ཟད་པ་ན་སླར་ངན་སོང་དུ་ལྟུང་བར་འགྱུར་ཏེ། 〈བཤེས་སྤྲིངས་〉ལས། ལྷ་ཡུལ་འདོད་བདེ་ཤིན་ཏུ་ཆེན་པོ་ཡང་། ། ཚངས་ཉིད་ཆགས་བྲལ་བདེ་བ་ཐོབ་ནས་སླར། ། མནར་མེད་མེ་ཡི་བུད་ཤིང་གྱུར་པ་ཡི། ། སྡུག་བསྔལ་རྒྱུན་མི་འཆད་པ་བརྟེན་འཚལ་ལོ། །ཞེས་གསུངས་པའི་ཕྱིར་ན། ཁམས་གསུམ་འཁོར་བའི་གནས་འདི་མཐོ་དམན་གང་དུ་སྐྱེས་ཀྱང་སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ།ཁྱབ་པ་འདུ་བྱེད་ཀྱི་སྡུག་བསྔལ་ཏེ་སྡུག་བསྔལ་གྱི་འཁོར་ལོ་ལས་མ་འདས་པ་སྟེ།ཟུགགཟེར་རྒྱུན་མི་འཆད་པའི་ནད་པ་ལྟར་བདེ་བའི་གོ་སྐབས་སྐད་ཅིག་ཙམ་ཡང་མི་འདུག དེས་ན་ད་རེས་རང་ཅག་རྣམས་བསྟན་པ་གནས་པའི་ཡུལ་དབུས་སུ་ནི་སྐྱེས། བླ་མ་དགེ་བའི་བཤེས་གཉེན་གྱིས་ཐུགས་བརྩེ་བ་ཆེན་པོའི་སྒོ་ནས་རྗེས་སུ་ནི་བཟུང་། གདམས་པའི་མན་ངག་ཟབ་མོ་དང་ནི་མཇལ།གསང་སྔགས་ཟབ་མོའི་ཆོས་སྒོར་འཇུག་པའི་སྐལ་བ་ནི་ལྡན། ཆོས་བྱེད་པའི་ཐབས་ནི་ཤེས། ཆོས་བྱེད་པའི་དབང་ནི་ཡོད། ཆོས་བྱེད་པའི་ལམ་གྱི་རྒྱུ་རྐྱེན་རྟེལ་འབྲེལ་ཕུན་སུམ་ཚོགས་པའི་སྐབས་འདིར། ཆོས་མ་བྱས་པར་ཁ་རྒྱབ་ཁང་པ་སོགས་ཉེར་མཁོ་འབའ་ཞིག་སྒྲུབ་པའི་ལས་ལ་མགོ་འཁོར་ནས་ཉི་མ་ཕུད་པ་ནི་རང་གིས་རང་བསླུས་པ་ལྟ་བུར་འགྲོ་བར་འདུག་ཅིང་། མི་ལུས་དལ་འབྱོར་ཐོབ་པ་འདི་ཆུད་འཛའ་བའམ་སྟོང་ལོག་བྱེད་པ་ནི་ཤིན་ཏུ་བླུན་པས། རང་ལ་195

ཛའིདམ་ཆོས་རྫོ ས་པ་ཆེ ཡོའི་ མགཞགཛའིརང་དབང་ཡོད་པའི་དུས་འདིར་འཁོར་བ་མཐོ་དམན་གྱི་རང་བཞིན་གང་དུའང་མི་སྐྱེ་བའི་དམ་པའི་ཆོས་གཤའ་མ་ཞིག་ངེས་པར་བྱ་དགོས་སྙམ་དུ་བསམ་པར་བྱའོ། ། ཞེས་པ་ལྟར་ཡིན། འདི་ལྟར་བསམ་པར་མ་བྱས་ན་བློ་ཁ་ཆོས་ལ་མི་ཕྱོགས་ཤིང་། ཆོས་བྱེད་པའི་བློ་ནམ་ཡང་མི་སྐྱེ་བས། ངན་སོང་གསུམ་དུ་སྐྱེ་བའི་རྒྱུ་སྒྲུབ་པའི་ལས་ལ་ཇི་མི་སྙམ་པར་འཇུག་པར་གདོན་མི་ཟ་བ་ཡིན། དེ་ལྟར་སྡིག་པའི་ལས་འབའ་ཞིག་སྒྲུབ་པའི་ལས་ལ་ཅི་མི་སྙམ་པར་ཞུགས་ན་ནི།སྐྱེ་བ་ཕྱི་མ་ཕར་ཞོག ཐ་ན་སྐྱེ་བ་ད་ཐེངས་ཀྱང་རང་ཉིད་ཀྱིས་སྤྱི་ཚོགས་བདེ་འཇགས་སོགས་ལ་གནོད་པའི་བྱ་ངན་མང་པོ་ཞིག་བརྩམས་ནས་རང་གཞན་གཉིས་ཀ་འཕུང་བར་བྱེད་པ་ཡིན་ལ། མཐར་རང་ཉིད་ཀྱང་གཞན་གྱིས་གསོད་པའམ་ཡང་ན་རང་གིས་གཞན་བསད་ནས་བཙོན་ཁང་ལྕགས་ཀྱི་དྲ་བ་ཅན་དུ་འཛུལ་ཏེ་མནར་གཅོད་ཀྱི་སྡུག་བསྔལ་མྱོང་བ་ཡིན་པས། གོང་སྨོས་ལྟར་བསམས་ནས་བློ་ཁ་ཆོས་ལ་ཕྱོགས་པ་ཞིག་ཅི་ནས་ཀྱང་ཡོང་ཐབས་བྱ་དགོས་པ་ཡིན་ནོ། །ངོ་མཚར་བ་ཞིག་ལ་དེང་སང་གི་ཚན་རིག་འཕྲུལ་གྱི་གནས་ལ་མཁྱེན་དཔྱོད་ཀྱི་འཇུག་པ་ཡངས་པ་དག་གིས་སའི་གོ་ལའི་ཕ་རོལ་གྱི་གོ་ལ་གཞན་པའི་སྟེང་དུ་སེམས་ཅན་གཞན་ཡོད་མེད་མ་ཤེས་པར་ཁ་ཅིག་གིས་ཡོད་ཤས་ཆེ་ཞེས་དང་། ཡང་ཁ་ཅིག་གིས་གཏན་ནས་མེད་ཅེས་རང་ཉིད་རང་ལའང་ཡིད་ཆེས་མེད་པའི་སྡོམ་ཚིག་འོལ་ཚོད་ཀྱིས་འཇོག་པའི་ལས་སུ་བྲེལ་ན་ཡང་། ནང་པ་སངས་རྒྱས་པའི་ཆོས་ལུགས་ཀྱི་གཞུང་དུ། འཇིག་རྟེན་ཁམས་འདིར་སའི་གོ་ལ་ཡིས་མཚོན་པའི་མི་ཡི་གླིང་དང་། སའི་གོ་ལ་ཕ་རོལ་གྱི་ནམ་མཁའི་དབྱིངས་མཐའ་མེད་པའི་སྐར་མའི་གོ་ལ་ཡིས་མཚོན་པའི་ལྷ་མིན་གྱི་གླིང་། མི་དང་ལྷ་མིན་ལས་བར་ཐག་ཧ་ཅང་རིང་པོ་ཡོད་པའི་ནམ་མཁའི་དབྱིངས་མཐའ་མེད་196

ཛ〉ལེ ་ལྔ་པ ་མོང་ཕྱིའི་སྔོནཝཱགྲོཔའི་སྐར་མའི་གོ་ལ་ཡིས་མཚོན་པའི་ལྷའི་གླིང་སྟེ། མིའི་འཇིག་རྟེན་དང་། ལྷ་མིན་གྱི་འཇིག་རྟེན་དང་། ལྷའི་འཇིག་རྟེན་སོགས་ཡོད་ཚུལ་ལེགས་པར་གསུངས་པ་དང་། ལྷ་མིན་དང་ལྷ་ལ་དེང་སང་ཡོངས་གྲགས་སུ་འཇིག་རྟེན་གཞན་པའི་མི་ཟེར་བ་ཡིན། ནང་པ་སངས་རྒྱས་པས་གནའ་སྔ་མོ་སྟེ་མི་ལོ་ཉིས་སྟོང་ལྷག་གི་སྔོན་ནས་སའི་གོ་ལའི་སྟེང་གི་མི་མ་གཏོགས་ནམ་མཁའི་དབྱིངས་མཐའ་མེད་པའི་སྐར་མའི་གོ་ལ་གཞན་པ་དག་གི་སྟེང་དུའང་མི་ལས་མཆོག་ཏུ་གྱུར་པའི་སེམས་ཅན་ཤེས་རབ་ཅན་ཞིག་གནས་ཤིང་འཚོ་བཞིན་ཡོད་པ་དང་དེ་དག་གི་འཚོ་ཐབས་འཚོ་སྟངས་སོགས་ཀྱང་གསལ་པོ་ཞིག་གསུངས་ཡོད་ཅིང་།ཕྱིས་འབྱུང་འགྲོ་བ་མིའི་ཚན་རིག་འཕྲུལ་གྱི་རྩལ་འདི་མིའི་བློ་ངོར་མི་ཤོང་བ་ཞིག་ཏུ་འཕེལ་རྒྱས་སུ་སོང་ན། ད་གཟོད་ནང་པ་སངས་རྒྱས་པས་བཞེད་པ་འདི་ནི་ཡང་དག་བདེན་པའི་གནས་ལུགས་ཤིག་ཡིན་པ་རྟོགས་ཐུབ་པ་ཡིན།གཞན་ཡང་དེང་སང་གི་ཚན་རིག་འཕྲུལ་གྱི་གནས་ལ་མཁས་པའི་མི་རྣམས་ཀྱིས་ཀྱང་སའི་གོ་ལ་མིན་པའི་གོ་ལ་གཞན་པའི་སྟེང་དུའང་སེམས་ཅན་ནམ་ཤེས་རབ་ལྡན་པའི་སེམས་ཅན་ཞིག་ཡོད་པར་ངེས་ཞེས་སྒྲོག་བཞིན་མཆིས་པ་སྤྱི་དང་།ལྷག་པར་དུ་རྒྱུས་མེད་འོད་སྡེར་བྱུང་བའི་རྗེས་སུ་གོ་ལ་གཞན་པའི་སྟེང་དུ་མི་ལས་མཆོག་ཏུ་གྱུར་པའི་སེམས་ཅན་ཞིག་ཡོད་ཅེས་ཁ་ཚོན་གཅོད་བཞིན་ཡོད་པ་དེས་ནང་པ་སངས་རྒྱས་པས་བཞེད་པའི་དོན་དེ་རྣམས་ཡང་དག་བདེན་པ་ཞིག་ཡིན་པ་རིམ་གྱིས་བདེན་དཔང་བྱེད་བཞིན་ཡོད་ཙ་ན། དེང་སང་གི་བློ་དམན་པ་འགའ་ཞིག་གིས་སངས་རྒྱས་ཆོས་ལུགས་ནི་རྨོངས་དད་ཡིན་ཞེས་ཐ་ཆད་ཀྱི་ངག་འཁྱལ་སྨྲ་བའི་རྨོངས་པའི་མུན་པའི་ཕུགས་སུ་མཚང་འབྱིན་གྱི་སྲིད་གསུམ་གསལ་བའི་སྒྲོན་མེ་ཞིག་སྦར་བ་མ་ཟད། ད་དུང་ནང་པ་སངས་རྒྱས་པའི་ཆོས་ལུགས་ནི་མིའི་རྒྱུད་ཀྱི་མཐུ་ནུས་ཤེས་རབ་རྩལ་དུ་འདོན་པར་བྱེད་པའི་ཚེ་སྲོག་197

ཛཇི མཅས་རྫོ ས་ལ་ཆེ རྩྭའི་ མ གཐོའིགི་ཚན་རིག་ཅིག་དང་འཇིག་རྟེན་ཁམས་ཀྱི་གསང་བ་ལྐོག་གྱུར་གྱི་གནས་ལུགས་མ་ལུས་གསལ་བར་བྱེད་པའི་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་གྱི་ཚན་རིག་ཅིག་ཡིན་པར་བདེན་དཔང་བྱས་ཡོད། དེས་ན་ནང་པ་སངས་རྒྱས་པའི་ཆོས་ལུགས་ནི་རྨོངས་དད་ཀྱི་ལག་ཆ་ཞིག་ཡིན་ཞེས་བརྗོད་པ་ནི་རྨོངས་ཤིང་འཐོམས་པའི་གཏམ་སྙིང་པོ་མེད་པ་ཞིག་ཡིན་པ་རང་བཞིན་གྱིས་རྟོགས་པའི་ཁར། དེ་ནི་འཛམ་བུའི་གླིང་ན་བསྒྲུན་ཐབས་མེད་པའི་ཚེ་སྲོག་གི་ཚན་རིག་དང་། འཇིག་རྟེན་གྱི་ཚན་རིག རང་བྱུང་ཁམས་ཀྱི་ཚན་རིག་རིན་ཐང་གཞལ་དུ་མེད་པ་ཞིག་ཡིན་པའང་ཚེགས་མེད་བདེ་བླག་ཏུ་རྟོགས་ཐུབ་པས། མི་རྣམས་ཀྱིས་རང་རང་གི་ལུས་ལ་རང་ཆས་སུ་མངའ་བའི་མཐུ་ནུས་ཤེས་རབ་རྫུ་འཕྲུལ་དག་གི་རྩལ་མ་ལུས་བཏོན་ནས་མི་ལས་མཆོག་ཏུ་གྱུར་པ་ཞིག་ཏུ་འགྱུར་སྙམ་ན། ནང་པེ་སངས་རྒྱས་པའི་ཆོས་ལུགས་ལ་ཐོས་བསམ་སྒོམ་གསུམ་བྱེད་པར་འབུངས་དགོས། དེ་ཡང་ནང་པ་སངས་རྒྱས་པའི་ཆོས་ལུགས་ནི། ལག་ལེན་གྱི་ཉམས་མྱོང་ལས་གཞུང་ལུགས་མཐའ་དག་བྱུང་བ་དང་། སླར་ཡང་དེ་ལྟར་བྱུང་བའི་གཞུང་ལུགས་ཀྱིས་ལག་ལེན་ལ་ཁྲིད་སྟོན་བྱ་དགོས་ཞེས་བཤད་པ་ལྟར། རང་ཅག་གི་མཉམ་མེད་སྟོན་པ་དེ་བཞིན་གཤེགས་པ་ཤཱཀྱ་ཐུབ་པས་དཀའ་བ་ཤི་ལ་ཁད་པ་མང་པོ་ཞིག་སྤྱད་ནས་སངས་རྒྱས་ཀྱི་གོ་འཕང་མངོན་དུ་བྱེད་པའི་ལག་ལེན་གྱི་བརྒྱུད་རིམ་དང་ཐབས་ཤེས་ལ་སོགས་པའི་ཉམས་མྱོང་ཕྱོགས་བསྡོམས་བྱས་པའི་གཞུང་ལུགས་ཁྱད་པར་ཅན་ཞིག་ཡིན། དེ་ཡང་མདོར་བསྡུས་ནས་བཤད་ན་ནང་པ་སངས་རྒྱས་པའི་ཆོས་ལུགས་ནི་སྟོན་པ་ཤཱཀྱ་ཐུབ་པ་སངས་རྒྱས་པའི་ཉམས་མྱོང་ཕྱོགས་བསྡོམས་མཛད་པའི་གཞུང་ལུགས་ཤིག་ཡིན་སྟབས། གཞུང་ལུགས་འདིས་འཚང་རྒྱ་བར་འདོད་པའི་གང་ཟག་རྣམས་ཀྱིས་སངས་རྒྱས་ཀྱི་གོ་འཕང་མངོན་དུ་བྱེད་པར་ཁྲིད་སྟོན་བྱེད་པ་ཡིན་198་

ཛའིམེ ་ལྔ་པ ་མོཇ་ཕྱིའི་སྨོ འགྲོཞིང་། གཞུང་ལུགས་འདིས་ཁྲིད་སྟོན་གནང་བ་ལྟར་དམ་པའི་ཆོས་བསྒྲུབས་ན་སངས་རྒྱས་ཀྱི་གོ་འཕང་ཐོབ་ཐུབ་པ་ནི་ཐེ་ཚོམ་མེད་པ་ཞིག་ཡིན་ཏེ། དཔེར་ན་རླངས་འཁོར་ལ་ཁ་ལོ་བསྒྱུར་བར་འདོད་པ་ཞིག་གིས་ཐོག་མར་རླངས་འཁོར་ཁ་ལོ་བསྒྱུར་སྟངས་ལ་དཔྱིས་ཕྱིན་པར་བསླབས་པ་ན་ཕྱིས་རླངས་འཁོར་ལ་དངོས་སུ་ཁ་ལོ་བསྒྱུར་ཐུབ་པ་ལྟ་བུ་ཞིག་ཡིན་ནོ། ། དེའི་ཕྱིར་ཆོས་བྱེད་པར་འདོད་པའི་གང་ཟག་ཅིག་ཡིན་ན། ཐོག་མར་མཚན་ཉིད་ལྡན་པའི་བླ་མ་ཞིག་བཙལ་ཞིང་།དེནས་དལ་འབྱོར་རྙེད་དཀའ་བ་དང་། འཆི་བ་མི་རྟག་པ། ལས་རྒྱུ་འབྲས།འཁོར་བའི་ཉེས་དམིགས་སོགས་བཅོས་མ་མིན་པ་ཞིག་བསམས་ནས་བློ་ཁ་ཆོས་ཀྱི་ཕྱོགས་སུ་བསྐུལ་བ་དེ་ཉིད་གལ་བོ་ཆེ་ལ་ནན་ཏན་བྱ་དགོས་པ་ཞིག་ཡིན་པར་སེམས་སོ ་ལྔ་པ། ཐེག་པ་སྤྱིའི་རྨང་རྡོ་སྐྱབས་འགྲོ།ཐེག་པ་སྤྱིའི་རྨང་རྡོ་སྐྱབས་འགྲོ་ནི། ཛྙོརྫོགས་ཆེན་མ་རིག་མུན་སེལ་〉ལས། ལྔ་པ་སྐྱབས་འགྲོ་ནི། དེ་ལྟ་བུའི་མི་རྟག་པ་དང་འཁོར་བ་སྤྱི་བྱེ་བྲག་གི་སྡུག་བསྔལ་ལེགས་པར་བསམས་ཏེ་དེ་ལ་འཇིགས་ནས་སྡུག་བསྔལ་དེ་དག་ལས་ངེས་པར་སྐྱོབ་ནུས་པ་མཆོག་གསུམ་མ་གཏོགས་གཞན་སུ་གང་གིས་ཀྱང་སྐྱོབ་པར་མི་ནུས་ཏེ། ཨོ་རྒྱན་རིན་པོ་ཆེའི་ཞལེ་ནས། འཁོར་བའི་དཔོན་ནི་ཇི་ལྟར་བཟང་ཡང་བསླུ། ། སྐྱབས་གནས་དཀོན་མཆོག་གསུམ་ལ་བསླུ་བ་མེད། ། ཅེས་གསུངས། དེས་ན་ཡིད་ཆེས་པའི་སྒོ་ནས་སྐྱབས་སུ་འགྲོ་དགོས་ཏེ། པཎ་ཆེན་བློ་བཟང་ཆོས་རྒྱན་གྱིས་ཀྱང་། བདག་ཉིད་ལྷག་པར་འཇིགས་པ་དང་། །དཀོན་མཆོག་སྐྱོབ་པའི་ནུས་ལྡན་དུ། ། ཤེས་ལས་བྱུང་བའི་སྐྱབས་འགྲོ་བ། །ཐམས་ཅད་མཁྱེན་པ་ཁྱོད་ཉིད་བཞེད། ། ཅེས་གསུངས་པ་ལྟར། སྐྱོ་ཤས་ངེས་199

ཛའི མ་ཆོས་རྫོགས་པ་ཆེ ཡོའི་ མགཞགཛའིའབྱུང་གིས་རྒྱུད་བསྐུལ་ནས་ཡིད་ཁྱེད་ཤེས་ཀྱི་དད་པ་ཤུགས་དྲག་གིས་སྐྱབས་སུ་སོང་ན། དཀོན་མཆོག་གིས་བསླུ་མི་སྲིད་པ་ཡིན་ཕྱིར། བསླུ་མེད་དཀོན་མཆོག་གསུམ་གྱི་ངོ་བོ་སྟེ། ཞེས་གསུངས། དེ་ལྟར་ན་གང་ལ་སྐྱབས་སུ་འགྲོ་བའི་ཡུལ་ནི། གྲུབ་པའི་དབང་ཕྱུག་ཆེན་པོ་རྗེ་བཙུན་མི་ལའི་ཞལ་ནས། སངས་རྒྱས་ཆོས་དང་དགེ་འདུན་གསུམ། ། འདི་གསུམ་ཕྱི་ཡི་སྐྱབས་གནས་ལགས། ། མི་ངེད་ཀྱང་ཁོང་ལ་སྐྱབས་པས་འཚེངས། ། ཁྱེད་ཀྱང་ཁོང་ལ་སྐྱབས་ན་ལེགས། །བླ་མ་ཡི་དམ་མཁའ་འགྲོ་གསུམ། ། འདི་གསུམ་ནང་གི་སྐྱབས་གནས་ལགས། །ངེད་ཀྱང་ཁོང་ལ་སྐྱབས་པས་འཚེངས། ། ཁྱེདངཀྱང་ཁོང་ལ་སྐྱབས་ན་ལེགས། །རྩ་དང་རླུང་དང་ཐིག་ལེ་གསུམ། ། འདི་གསུམ་གསང་བའི་སྐྱབས་གནས་ལགས། །ངེད་ཀྱང་ཁོང་ལ་སྐྱབས་པར་ཉཚེངས། ། ཁྱེད་ཀྱང་ཁོང་ལ་སྐྱབས་ན་ལེགས། །སྣང་དང་སྟོང་དང་དབྱེར་མེད་གསུམ། ། འདི་གསུམ་དོན་གྱི་སྐྱབས་གནས་ལགས། ། ངེད་ཀྱང་ཁོང་ལ་སྐྱབས་པས་འཚེངས། ། ཁྱེད་ཀྱང་ཁོང་ལ་སྐྱབས་ན་ལེགས། ། ཞེས་གསུངས། ། དེ་ལྟར་ཤེས་ནས་དངོས་གཞིའི་སྐྱབས་ཡུལ་གསལ་འདེབས་ནི། རང་གི་མདུན་གྱི་ནམ་མཁའ་ལཿ པདྨ་སྟོང་བརྩེགས་འཇའ་འོད་ཀྱིཿ དབུས་དང་ཕྱོགས་བཞིར་གྱེས་པའི་ཀློང་ཿ དབུས་སུ་ཆོས་སྐུ་ཀུན་བཟང་ལཿ དགོངས་བརྡའ་སྙན་བརྒྱུད་བླ་རབས་བསྐོརཿ གཡས་སུ་རྫོགས་པའི་སངས་རྒྱས་ལཿ བྱང་ཆུབ་སེམས་དཔའི་ཚོགས་ཀྱིས་བསྐོརཿགཡོན་དུ་པདྨ་རྒྱལ་པོ་ཡིཿ གཡས་སུ་རྡོར་སེམས་ཡབ་ཡུམ་དངཿ གཡོན་དུ་མུ་ཁྲི་བཙན་པོ་ལཿ སྔགས་འཆང་གྲུབ་ཐོབ་རྒྱ་མཚོས་བསྐོརཿ མདུན་དུ་ཐུགས་རྗེ་ཆེན་པོ་ལཿ ཡུམ་མཆོག་གསང་བ་ཡེ་ཤེས་འཁྲིལཿ ཡི་དམ་དཀྱིལ་འཁོར་ལྷ་ཚོགས་བསྐོརཿ རྒྱབ་ཏུ་ཐེག་ཆེན་མདོ་ལུང་ཆོསཿ གང་འདུལ་ཆོས་ཀྱི་སྒྲ་དབྱངས་སྒྲོགཿ མཐའ་སྐོར་མཁའ་འགྲོ་ཆོས་སྐྱོང་རྣམསཿ མ་200 ་་

ཛའིལེ ་ལྔ་ལ ་མོང་ཕྱིའི་སྔོ ཝཱབྲོལུས་སྤྲིན་ལྟར་གཏིབས་པར་འགྱུརཿ ཞེས་པ་ལྟར་ཚོགས་ཞིང་གསལ་གདབ།དེ་ནས་སྐྱབས་འགྲོ་དངོས་ནི། རང་གི་མཐའ་སྐོར་ན་རིགས་དྲུག་གི་སེམས་ཅན་ཐམས་ཅད་ལྷ་མིའི་རྣམ་པར་ཡོད་པར་དམིགས་ནས་རང་གིས་བྱང་དྲངས་ཏེ།དུས་འདི་ནས་བཟུང་སྟེ་བྱང་ཆུབ་མ་ཐོབ་ཀྱི་བར་དུ་ཁྱེད་རྣམས་མ་གཏོགས་སྐྱབས་མགོན་གཞན་མ་མཆིས་པས་ཁྱེད་རྣམས་ཀྱིས་བདག་གཞན་སེམས་ཅན་ཐམས་ཅད་འཁོར་བ་འདི་ལས་མྱུར་དུ་བསྒྲལ་ནས་སངས་རྒྱས་ཀྱི་ས་ལ་འགོད་པར་མཛད་དུ་གསོལ་སྙམ་པའི་འདུན་པ་དྲག་པོས། ན་མོཿ སྐྱབས་ཡུལ་དཀོན་མཆོག་བདེ་གཤེགས་གསུམཿ དངོས་གྲུབ་སྩོལ་མཛད་ཡི་དམ་ལྷཿམཁའ་འགྲོད་དམ་ཅན་སྲུང་མར་བཅསཿ སྐྱབས་སུ་མཆིའོ་བྱིན་གྱིས་རློབསཿཞེས་ཁ་ཞེ་གཉིས་མེད་གློ་སྙིང་བྲང་གསུམ་གཏད་ནས་སྐྱབས་འགྲོ་ལན་ཅི་མང་བྱའོ། ། དེ་ལྟར་སྐྱབས་སུ་སོང་བས་སྐྱབས་ཡུལ་ལ་བཅོས་མིན་གྱི་ངེས་ཤེས་སྐྱེ་བ་དང་སེམས་ཅན་ལ་སྙིང་རྗེ་དུང་ངེ་འཆར་བ་དང་། འཁོར་བའི་ཆོས་ལ་བློ་སྣ་ཐུང་དུ་འགྲོ་བ་ནི་སྐྱབས་སོང་གི་འཆད་དོ། །དེ་ནས་སྐྱབས་འགྲོའི་བསླབ་བྱ་དང་མི་འགལ་བར་བྱས་ནས་སྐྱབས་སུ་འགྲོ་བ་ལ་འབད་པར་བྱའོ། ། དེ་ལྟར་སྐྱབས་སུ་སོང་བ་ལ། ཕན་ཡོན་མདོ་རྒྱུད་ནས་མཐའ་ཡས་པ་གསུངས་ཀྱང་། བསྡུ་ན་བརྒྱད་དུ་འདུས་ཏེ། ནང་པ་སངས་རྒྱས་པར་ཆུད་པའི་ཕན་ཡོན་དང་། སྡོམ་པ་ཐམས་ཅད་ཀྱི་རྟེན་དུ་འགྱུར་བ་དང་། མི་དང་མི་མ་ཡིན་པའི་གནོད་པས་མི་ཚུགས་པ་དང་། སྡིག་པ་དང་སྒྲིབ་པ་བྱང་ཞིང་སྲབ་པར་འགྱུར་བ་དང་། རྒྱུད་ལ་བསོད་ནམས་ཀྱི་ཚོགས་རྒྱ་ཆེན་པོ་གསོག་ཅིང་འཕེལ་བ་དང་། ཤི་ནས་ངན་འགྲོར་མི་ལྟུང་བ་དང་། ལམ་ཁྱད་པར་འཕགས་པ་རྒྱུད་ལ་སྐྱེ་བ་དང་། མཐར་བླ་ན་མེད་པའི་བྱང་ཆུབ་ཐོབ་པར་གསུངས་སོ། ། ཞེས་གསུངས་པ་ལྟར། ལམ་ལོག་པ་ལས་201

༷༔ན ཟུབ་ལྷ་མུ་་ཅསྡོ ཐོ་་ཆེ་་3) ཟུཛ༔ནི་ །སྐོ ༠ཡིནཁྱད་པར་བྱེད་པ་ཐེག་པ་སྤྱིའི་རྨང་རྡོ་ལྟ་བུའི་སྐྱབས་འགྲོ་ལ་དབྱེ་ན། སྐྱབས་འགྲོའི་ཁྱད་པར་དང་། སྐྱབས་སུ་འགྲོ་ཚུལ། སྐྱབས་འགྲོའི་བསླབ་བྱ་སོགས་ཡོད།དེ་ལས་སྐྱབས་འགྲོའི་རྩ་བའམ་རྒྱུ་ནི། 〈ཡོན་ཏན་མཛོད་〉 ལས།འཇིགས་དང་དད་དང་སྙིང་རྗེ་རྣམ་གསུམ་གྱིས། ། གཞན་དོན་སེམས་བསྐྱེད་སྐྱེས་བུ་ཆེན་པོའི་བློས། ། ཞེས་གསུངས་པ་ལྟར་མཐའ་མེད་འཁོར་བའི་སྡུག་བསྔལ་ལ་འཇིགས་པ་དང་། སྐྱབས་ཡུལ་གྱི་ཡོན་ཏན་ཤེས་ནས་མི་ཕྱེད་པའི་དད་པ་སྐྱེས་པ་དང་། མཐའ་ཡས་པའི་སེམས་ཅན་འཁོར་བའི་སྡུག་བསྔལ་གྱི་རྒྱ་མཚོ་ལས་སྒྲོལ་བའི་ཁུར་འཁྱེར་བའི་སྙིང་རྗེ་དང་ལྡན་པ་གསུམ་ནི། སྐྱབས་འགྲོའི་ངོ་བོ་ཡིན་ཞིང་། ཡང་དེ་ལ་དབྱེ་ན། དང་པོ་རང་གཅིག་པུ་ངན་སོང་གསུམ་གྱི་སྡུག་བསྔལ་ལས་ཐར་བར་འདོད་པ་འབྲས་བུ་ལྷ་མིའི་གོ་འཕང་དོན་དུ་གཉེར་བ་ལ་སྐྱེས་བུ་ཆུང་ངུའམ་ཉི་ཚེ་བའི་སྐྱབས་འགྲོ་ཞེས་བྱ་བ་དང་། དེ་ལ་འཇིགས་པས་འགྲོ་བ་དང་། འདུན་པས་འགྲོ་བ། ཞེ་སྡང་གིས་འགྲོ་བ། གཏི་མུག་གིས་འགྲོ་བ་བཅས་ཡོད་ཅིང་། དེ་ལས་འཇིགས་པས་འགྲོ་བ་ནི། དགྲ་གདོན་ལ་འཇིགས་ནས་སྐྱབས་སུ་འགྲོ་བ་ཞིག་སྟེ། དཔེར་ན་མི་ཞིག་ལ་དགྲའི་ཉེནཁ་བྱུང་བའམ་ཡང་ན་གདོན་གྱི་གནོད་པ་བྱུང་བ་སོགས་རང་ཉིད་དཀའ་ཉེན་ཞིག་ལ་ཕྲད་པ་ན་ད་གཟོད་སྐྱབས་སུ་འགྲོ་བ་ལྟ་བུ་ཞིག་ཡིན། འདུན་པས་་འགྲོ་བ་ནི། རང་དགའ་བ་ཙམ་གྱི་སླད་དུ་འགྲོ་བ་སྟེ། དཔེར་ན་རང་ཉིད་དགའ་བར་བྱེད་པའི་ཕན་པའམ་འབྲས་བུ་གང་རུང་ཞིག་འཐོབ་པའི་ཆེད་དུ་སྐྱབས་སུ་འགྲོ་བ་ལྟ་བུ་ཞིག་ཡིན། ཞེ་སྡང་གིས་འགྲོ་བ་ནི། ཕ་རོལ་གཞན་སྡེ་ལས་རང་རྒྱལ་བར་འདོད་པའི་ཆེད་དུ་སྐྱབས་སུ་འགྲོ་བ་ཞིག་སྟེ། དཔེར་ན་རང་གཞན་གཉིས་ཀྱིས་ཕན་ཁེ་གང་རུང་ཞིག་རྩོད་པའི་དུས་སུ། རང་ཉིད་ཕ་202

འཇིལེ ་ལྔ་པ ་མོང་ཕྱིའི་སྔོ རིབྲོརོལ་ལས་རྒྱལ་བར་བྱེད་པའི་སླད་དུ་སྐྱབས་སུ་འགྲོ་བ་ལྟ་བུ་ཞིག་ཡིན། གཏི་མུགགིས་འགྲོ་བ་ནི། སྐྱབས་ཡུལ་གྱི་ཡོན་ཏན་སོགས་མ་ཤེས་པར་འགྲོ་བ་སྟེ།དཔེར་ན་སྐྱབས་སུ་འགྲོ་བའི་ཕན་ཡོན་དངོས་སམ་ཡོན་ཏན་མ་ཤེས་པར་གཞན་མང་པོ་ཞིག་གིས་སྐྱབས་སུ་འགྲོ་བ་མཐོང་སྟེ་རི་བོང་ཅལ་འདྲོགས་ཀྱི་ཚུལ་དུ་སྐྱབས་སུ་འགྲོ་བ་ལྟ་བུ་ཡིན། གཉིས་པ་རང་ཉིད་གཅིག་པུ་འཁོར་བ་མཐའ་དག་གི་སྡུག་བསྔལ་ལས་ཐར་ཞིང་། འབྲས་བུ་ཉན་རང་གི་གོ་འཕང་དོན་དུ་གཉེར་བ་ལ་སྐྱེས་བུ་འབྲིང་ངམ་མཆོག་གི་སྐྱབས་འགྲོ་ཞེས་བྱའོ། ། གསུམ་པ་སྐྱེས་བུ་ཆུང་ངུ་དང་འབྲིང་གི་ཆ་ལོགས་ནས་རང་དོན་ཡིད་བྱེད་སྤངས་ཤིང་།སེམས་ཅན་ཐམས་ཅད་སངས་རྒྱས་ཀྱི་ས་ལ་བསྒྲལ་བའི་སླད་དུ་སྐྱབས་སུ་འགྲོ་བ་་ ལ་སྐྱེས་བུ་ཆེན་པོ་ཞེས་བྱའོ། །སྐྱབས་སུ་འགྲོ་ཚུལ་ནི། 〈རྒྱུད་བླ་མ་〉ལས། འབྱུང་བ་དཀོན་ཕྱིར་དྲི་མེད་ཕྱིར། ། མཐུ་ལྡན་ཕྱིར་དང་འཇིག་རྟེན་གྱི། ། རྒྱན་གྱུར་ཉིད་དང་མཆོག་ཉིད་ཕྱིར། ། འགྱུར་བ་མེད་ཕྱིར་དཀོན་མཆོག་ཉིད། ། ཅེས་གསུངས་པ་ལྟར།དཔེ་ལ་མཚོན་ནས་བཤད་ན། ནོར་བུ་རིན་པོ་ཆེ་ནི་འཇིག་རྟེན་ན་འབྱུང་བ་ཆེས་དཀོན་པ་དང་། འདམ་རྫབ་སོགས་ཀྱི་དྲི་མ་མེད་པ། དགོས་འདོད་ཐམས་ཅད་ཡིད་བཞིན་དུ་འཇོ་བའི་མཐུ་དང་ལྡན་པ། འཇིག་རྟེན་ན་ལྷ་ཀླུ་མིའི་རྒྱལ་པོ་སོགས་ཀྱི་གཙུག་གི་རྒྱན་ཡིན་པས་རིན་པོ་ཆེ་ཀུན་ལས་རབ་དང་།ཕུལ་དང་། མཆོག་ཏུ་གྱུར་པ། ངོ་བོ་གཞན་དུ་མི་འགྱུར་བ་དང་དྲུག་གི་ཡོན་ཏན་ལྷུན་གྱིས་རྫོགས་པ་ལྟར། སངས་རྒྱས་དང་། ཆོས་དང་། དགེ་འདུན་ཏེ་དཀོན་མཆོག་གསུམ་ནི། རིན་པོ་ཆེ་ལྟ་བུ་འཇིག་རྟེན་ན་དཀོན་ཞིང་མཆོག་ཏུ་གྱུར་པ་ཞིག་ཡིན་ཞིང་། དེ་ཡང་བསོད་ནམས་མ་བསགས་པ་ལ་སྣང་བ་མིན་པས་འབྱུང་བ་དཀོན་པ་དང་། རང་བཞིན་གྱིས་རྙོག་པའི་ཆོས་ཅན་མ་ཡིན་203

འཇི མ་ཆོས་རྫོ ས་པ་ཆེ བསྒོའི་ མཕནཞ ཛ〉པས་དྲི་མ་མེད་པ་དང་། རང་གཞན་གྱི་དོན་སྒྲུབ་པས་མཐུ་དང་ལྡན་པ། འགྲོ་བ་རྣམས་ཀྱི་བསམ་པ་དགེ་བའི་རྒྱུ་ཡིན་པས་འཇིག་རྟེན་གྱི་རྒྱན་ནམ་འཇིག་རྟེན་ལས་མཆོག་ཏུ་གྱུར་པ། རྣམ་པར་འགྱུར་བའི་རང་བཞིན་ཅན་མ་ཡིན་པས་འགྱུར་བ་མེད་པ་བཅས་ཀྱི་ཡོན་ཏན་དང་ལྡན་པ་ཞིག་ཡིན་ཏེ། ཇི་སྐད་དུ།སངས་རྒྱས་ཆོས་དང་དགེ་འདུན་གསུམ། ། ཐར་པ་འདོད་པ་རྣམས་ཀྱིས་སྐྱབས། །ཞེས་གསུངས་པ་ལྟར། ཐུན་མོང་ཕྱིའི་སྐྱབས་ཡུལ་ནི། ཐེག་ཆེན་གྱི་ལུགས་ལྟར་ཅུང་ཟད་བཤད་ན། སངས་རྒྱས་ལ་དབྱེ་ན་རྟེན་སྐུ། དེ་ལ་བརྟེན་པ་ཡེ་ཤེས་དང་མཛད་པ་འཕྲིན་ལས་སོ། ། རྟེན་སྐུ་ལ་རང་བཞིན་ཡེ་དག་དང་།གློ་བུར་འཕྲལ་དག་གི་ངོ་བོ་ཉིད་སྐུ་དང་། དེའི་མཁྱེན་ཆ་ཡེ་ཤེས་ཆོས་ཀྱི་སྐུ་དང་། ངེས་པ་ལྔ་ལྡན་(གནས་ངེས་པ་འོག་མིན་སྟུག་པོ་བཀོད་པ་ཁོ་ནར་ ་བཞུགས་པ། སྐུ་ངེས་པ་མཚན་དཔེ་ཡོངས་སུ་གསལ་རྫོགས་ཀྱིས་སྤྲས་པ།འཁོར་ངེས་པ་བྱང་སེམས་འཕགས་པ་ཤ་སྟག་གིས་བསྐོར་བ། ཆོས་ངེས་པ་ཐེག་ཆེན་གྱི་ཆོས་འབའ་ཞིག་གསུངས་པ། དུས་ངེས་པ་འཁོར་བ་ཇི་སྲིད་བར་དུ་བཞུགས་པ་སྟེ་ལྔའོ། ། )གྱི་ལོངས་སྤྱོད་རྫོགས་པའི་སྐུ་དང་། མཆོག་དང་སྐྱེ་བ་བཟོ་སོགས་ཀྱི་སྤྲུལ་པའི་སྐུ་སྟེ་སྐུ་བཞི་དང་། དེ་ལ་བརྟེན་པའི་ཡེ་ཤེས་ནི། ཆོས་ཉིད་དེ་བཞིན་ཉིད་དབྱིངས་ཀྱི་ཡེ་ཤེས་དང་། དེའི་མཁྱེན་ཆ་ལ་མ་འགགས་པ་མེ་ལོང་དང་། འཁོར་འདས་གཉིས་སུ་མེད་པ་རྟོགས་པའི་མཉམ་ཉིད་དང་།ཤེས་བྱ་ཇི་སྙེད་མ་འདྲེས་པ་ས་ལེར་མཁྱེན་པའི་སོར་རྟོག་དང་། གཞན་དོན་ལྷུན་གྲུབ་ཏུ་མཛད་པ་བྱ་བ་གྲུབ་པའི་ཡེ་ཤེས་དང་ལྔའོ། ། མཛད་ཕྲིན་ནི། འགྲོ་བའི་དོན་འབད་མེད་རྟག་པ་ཁྱབ་པ་ལྷུན་གྲུབ་ཏུ་མཛད་པ་ཉིད་ཡིན། དམ་ཆོས་ནི། ལུང་དང་རྟོགས་པ་གཉིས་ཡིན་ཞིང་། དེ་ཡང་ལུང་གི་ཆོས་ནི། ལུང་གི་དམ་པའི་ཆོས་ངོ་བོའི་སྒོ་ནས་དབྱེ་ན་རྣམ་པ་བཅུས་ལེགས་པར་གསུངས་པའི་204 ་

ཐོའིལེ ་ལྔ་པ ་མོང་ཕྱིའི་སྔོ ཛིནགྲོབཀའ་དང་། བཀའི་དགོངས་འགྲེལ་བསྟན་བཅོས་གཉིས་ཏེ། 〈ལྷའི་བུས་ཞུས་པའི་མདོ་〉ལས། ཆོས་རྣམས་ཐམས་ཅད་བཀའ་དང་བསྟན་བཅོས་གཉིས་སུ་འདུས། ། ལེགས་པར་གསུངས་དང་དེ་ཡི་དགོངས་འགྲེལ་པ། ། ཞེས་གསུངས་པའི་ཕྱིར། ཡང་ལུང་གི་ཆོས་ནི་གསུང་རབ་ཡན་ལག་བཅུ་གཉིས་ཏེ། དེ་གང་ཞེ་ན། ཚིག་མདོར་བསྡུས་ཤིང་དོན་སྡེ་ཚན་དུ་བཅད་པ་མདོ་སྡེ་དང་། དང་པོ་ཚིགས་བཅད་ཁོ་ནས་གསུངས་པ་ཚིགས་སུ་བཅད་པའི་སྡེ་དང་། མ་འོངས་པ་ན་ཆོས་དང་གང་ཟག་འདི་ལྟ་བུ་འབྱུང་བར་ལུང་བསྟན་པ་ལུང་དུ་བསྟན་པའི་སྡེ། སྔར་ཚིགས་ལྷུག་པར་གསུངས་པ་སླར་ཚིགས་སུ་བཅད་ནས་གསུངས་པ་དབྱངས་ཀྱིས་བསྙད་པའི་སྡེ། གཞན་གྱིས་ཞུ་མ་དགོས་པར་བསྟན་པ་གནས་པའི་ཆེད་དུ་བསྟན་པ་ཆེད་དུ་བརྗོད་པའི་སྡེ། འདི་ལྔ་ནི་ཐེག་དམན་གྱི་མདོ་ཡིན་པར་བཤད། གང་ཟག་གི་སྤྱོད་པ་ལ་བརྟེན་ནས་བཅས་པ་མཛད་པ་གླེང་གཞིའི་སྡེ་དང་། དེ་དུས་ཀྱི་གང་ཟག་གཞན་གྱི་རྟོགས་པ་བརྗོད་པ་རྟོགས་བརྗོད་ཀྱི་སྡེ། སྔོན་གང་ཟག་སོགས་འདི་དང་འདི་ལྟ་བུ་བྱུང་བར་བརྗོད་པ་དེ་ལྟ་བུ་བྱུང་བའི་སྡེ་སྟེ་གསུམ་ནི། ཐེག་དམན་གྱི་འདུལ་བ་ཡིན་པར་བཤད་ཅིང་།བྱང་ཆུབ་སེམས་དཔའི་སློབ་ལམ་གྱི་རྣམ་ཐར་བརྗོད་པའི་སྐྱེས་རབས་ནི། ཐེག་ཆེན་གྱི་འདུལ་བ་དང་། ཟབ་པ་སྟོང་ཉིད་དང་། རྒྱ་ཆེ་བ་བྱང་ཆུབ་ཀྱི་སེམས་གཉིས་རྒྱ་ཆེར་བསྟན་པ་ཤིན་ཏུ་རྒྱས་པའི་སྡེ་དང་། གཞིའི་ཆོས་ཕུང་ཁམས་སྐྱེད་མཆེད། ལམ་གྱི་ཆོས་ས་ལམ་ཏིང་འཛིན། འབྲས་བུའི་ཆོས་སྐུ་དང་ཡེ་ཤེས་སུ་གཏན་ལ་ཕབ་པར་བསྟན་པའི་གཏན་ཕབ་སྡེ་ནི། ཐེག་པ་ཆེ་ཆུང་གཉིས་ཀས་མངོན་པར་འདོད་པ་ཞིག་ཡིན་ནོ། །རྟོགས་པའི་ཆོས་ནི། འགོག་ལམ་གྱི་བདེན་པ་གཉིས་ཏེ། འགོག་པའི་བདེན་པ་དང་ངོ་བོ་ཉིད་སྐུ། སྤངས་པ་ཕུན་ཚོགས་རྣམས་དོན་གཅིག་མིང་གི་205

ཛ〉 མ་ཆོས་རྫོགས་པ་ཆེ ཡོའི་ མ ཞ ཛའིརྣམ་གྲངས་ཡིན་པས། སྤང་བྱ་སྤངས་པའི་ཆ་འབྲས་བུ་ཞི་བ་ཆོས་སྐུ་སྟེ།ཊྭཱཾརྒྱུད་བླ་མ་〉ལས། གང་ཞི་གང་གིས་ཆགས་བྲལ་བ། ། ཞེས་གསུངས་པའི་ཕྱིར།དེ་ལ་གང་གིས་ཆགས་པ་དང་བྲལ་བར་བྱེད་པ་ལམ་བདེན་ནི། རྟོགས་པ་ཕུན་ཚོགས་དང་ལམ་གྱི་བདེན་པ་གཉིས་དོན་གཅིག་མིང་གི་རྣམ་གྲངས་ཡིན་པ་ལ།ཚོགས་ལམ་ཆུང་ངུར་དྲན་པ་ཉེ་བར་བཞག་པ་བཞི་དང་། འབྲིང་དུ་ཡང་དག་སྤོང་བཞི་དང་། ཆེན་པོར་རྫུ་འཕྲུལ་རྐང་བཞི་རྣམས་བསྒོམ་པ་དང་། སྦྱོར་ལམ་ངེས་འབྱེད་ཆ་བཞིར། དྲོད་རྩེ་གཉིས་སུ་དབང་པོ་ལྔ་དང་། བཟོད་ཆོས་གཉིས་སུ་སྟོབས་ལྔ་བསྒོམ་པ་དང་། མཐོང་ལམ་དུ་བྱང་ཆུབ་ཀྱི་ཡན་ལག་བདུན་དང་། སྒོམ་ལམ་ས་དགུར་འཕགས་ལམ་ཡན་ལག་བརྒྱད་བསྒོམ་པ་སོགས་ཀྱི་ཡོན་ཏན་དེ་རྣམས་ལམ་གྱི་བདེན་པ་ཡིན་པས་རྟོགས་པའི་ཆོས་ཡིན་ནོ། ། དགེ་འདུན་ནི་ཐེག་དམན་དགེ་འདུན་དང་། ཐེག་ཆེན་དགེ་འདུན་གཉིས་ལས། ཐེག་དམན་ནི། རྒྱུན་ཞུགས་དང་། ལན་གཅིག་ཕྱིར་འོང་དང་།ཕྱིར་མི་འོང་བ་དང་། དགྲ་བཅོམ་པ་ལམ་ཞུགས་དང་། འབྲས་གནས་གཉིས་རེ་བཙིས་པའི་ཟུང་བཞི་དང་ཡ་བརྒྱད་དོ། ། ཐེག་ཆེན་བྱང་ཆུབ་སེམས་དཔའི་དགེ་འདུན་དེ་ལ། རིག་པའི་ཡོན་ཏན་གསུམ་ནི། ཇི་ལྟ་བ་རིག་པ་ཞེས་སྟོང་ཉིད་མངོན་སུམ་དུ་རྟོགས་པ་དང་། ཇི་སྙེད་པ་རིག་པ་ཞེས་ཤེས་བྱའི་གནས་ཁོང་དུ་ཆུད་པ་དང་། ནང་ཡེ་ཤེས་གཟིགས་པ་ཞེས་ཐོས་བསམ་ལས་ལྷག་པའི་བསྒོམ་པའི་ཤེས་རབ་ཀྱིས་གཟིགས་པ་ཡིན་ནོ། ། གྲོལ་བའི་ཡོན་ཏན་གསུམ་ནི།ཆགས་སྒྲིབ་ལས་གྲོལ་བ་ཞེས་ཆགས་སོགས་ཀྱི་དབྱེ་བའི་རང་སའི་ངོས་སྐལ་གྱི་ཉོན་སྒྲིབ་ལས་གྲོལ་བ་དང་། ཐོགས་སྒྲིབ་ལས་གྲོལ་བ་ཞེས་རང་སའི་ངོས་སྐལ་གྱི་ཤེས་སྒྲིབ་རགས་པ་གྲོལ་བ་དང་། དམན་སྒྲིབ་ལས་གྲོལ་བ་ཞེས་རང་དོན་ཡིད་བྱེད་ཀྱི་བློ་དང་བྲལ་བ་ཡིན་ནོ། ། ཡུལ་དེ་དག་ལ་སྐྱབས་སུ་འགྲོ་ཚུལ་ནི།206

ཛ〉ལེ ལྗ་པ ་མོང་ཕྱིའི་སྨོ ཝཱབྲོསངས་རྒྱས་ནི་སྐྱབས་ཆོས་སྟོན་པ་པོ་ཡིན་པས་ན། གུས་པས་མཆོད་པར་བྱ་བའི་སྒོ་ནས་འགྲོ་བ་དང་། ཆོས་སྐྱབས་དངོས་ཡིན་པས། བསྒོམ་ཞིང་ཉམས་སུ་ལེན་པའི་སྒོ་ནས་སྐྱབས་སུ་འགྲོ་བ་དང་། དགེ་འདུན་ནི་སྐྱབས་ཆོས་སྒྲུབ་པའི་ཟླ་གྲོགས་ཡིན་པས། དེ་དང་ལྷན་ཅིག་འགྲོགས་པར་བྱའོ་སྙམ་པས་འགྲོ་དགོས་པ་ཡིན་ནོ། ། ་གཉིས་པ་ཐུན་མིན་ནང་གི་སྐྱབས་འགྲོ་ནི། དཀོན་མཆོག་གསུམ་དེ་དག་གི་དངོས་ཞེས་སྤྱི་གཟུགས་སམ་ངོ་བོར་གྱུར་པ་དེ་གང་ཞེ་ན་སུ་ག་ཏ་ཞེས་པའི་སྒྲ་ལས་དྲངས་ན། སུ་ནི་ལེགས་པའམ་བདེ་བ། ག་ཏ་ནི་གཤེགས་པ་སྟེ། ལམ་ནས་འབྲས་བུའི་བར་དུ་སྤངས་རྟོགས་མཐར་ཕྱིན་པའི་བྱིན་རླབས་ཀྱི་རྩ་བའི་བླ་མ། དངོས་གྲུབ་ཀྱི་རྩ་བ་ཡི་དམ། ཕྲིན་ལས་ཀྱི་རྩ་བ་མཁའ་འགྲོ་ཆོས་སྐྱོང་སྟེ།གསུམ་པོ་ལ་སྐྱབས་སུ་འགྲོ་ཚུལ་ནི། རང་གི་སྒོ་གསུམ་བླ་མ་ལ་འབུལ། ཡི་དམ་ལ་བརྟེན། མཁའ་འགྲོ་ཆོས་སྐྱོང་ལ་ལམ་སྒྲུབ་པའི་གྲོགས་བྱས་ནས་སྐྱབས་སུ་འགྲོ་བའོ། །གསུམ་པ་གསང་བ་ཐབས་མཆོག་རྡོ་རྗེ་སྙིང་པོའི་སྐྱབས་འགྲོ་ནི། རྩ་སྤྲུལ་སྐུར་བརྟེན། རླུང་ལོངས་སྐུར་སྦྱངས། ཐིག་ལེ་ཆོས་སྐུར་དག་པའི་མྱུར་ལམ་ལ་སྐྱབས་སུ་འགྲོ་བའོ། །བཞི་པ་མཐར་ཐུག་བསླུ་བ་མེད་པ་གནས་ལུགས་རྡོ་རྗེའི་སྐྱབས་འགྲོ་ནི།སེམས་དང་ཆོས་ཀྱི་དེ་བཞིན་ཉིད་སྟོང་གསལ་འདུས་མ་བྱས་པའི་གཤིས་ལུགས་སམ་རང་བཞིན་ནི། རྩ་ཤེས་ལས། རང་བཞིན་གྱིས་རཱི་བཅོས་མིན་དང་། །གཞན་ལ་ལྟོས་པ་མེད་པའོ། ། ཞེས་དང་། བུ་རམ་རང་བཞིན་མངར་བ་དང་། །མེ་ཡི་རང་བཞིན་ཚ་བ་དང་། ། ཆུ་ཡི་རང་བཞིན་གཤེར་བ་སྟེ། ། དེ་བཞིན་ཆོགེ་རྣམས་ཐམས་ཅད་ཀྱི། ། རང་བཞིན་སྟོང་པ་ཉིད་དུ་བཤད། ། ཅེས་207

ཛའི མ་ཆོས་རྫོ ས་ལ་ཆེ ཡོརི་ མ ཞགཙྭའིགསུངས་པ་ལྟར། དེ་ཡང་སྟོང་རྐྱང་མ་ཡིན་པར་རིག་སྟོང་གཉིས་སུ་མེད་པའི་ཡེ་ཤེས་དོན་དམ་པའི་བྱང་ཆུབ་ཀྱི་སེམས་དེ་ཉིད་ཀྱི་ངོ་བོ་སྟོང་པ་ཡེ་ཤེས་ཀྱི་སྙིང་པོ་ཅན། ཆོས་སྐུའི་མཚན་ཉིད། རང་བཞིན་གསལ་བ་འོད་ཀྱི་སྙིང་པོ་ཅན།ལོངས་སྐུའི་མཚན་ཉིད། ཐུགས་རྗེ་ཀུན་ཁྱབ་རིག་པའི་སྙིང་པོ་ཅན། ། སྤྲུལ་སྐུའི་མཚན་ཉིད་དེ་རང་རྒྱུད་ལ་བསྒྲུབ་བྱར་བྱེད་ཅིང་། ལ་ཟློ་བ་ཞེས་ཐག་གཅིག་ཐོག་ཏུ་བཅད་པར་བྱས་པ་དེ་ཡིན། དེ་ཡང་རྒྱུ་སྐྱབས་འབྲས་སྐྱབས་གཉིས་སུ་ཕྱེ་བའི། མཐར་ཐུག་འབྲས་བུའི་སྐྱབས་འགྲོ་སྟེ། ཆོས་རྒྱལ་ཨིནྡྲ་བྷུ་ཏིས་མཛད་པའི་ཡེ་ཤེས་གྲུབ་པ་ལས། དག་ཐོབ་བྲལ་བའི་སེམས་སངས་རྒྱས། །མི་འགྱུར་དྲི་མེད་ཆོས་ཉིད་དང་། ། ཡོན་ཏན་ལྷུན་རྫོགས་དགེ་འདུན་ཏེ། །ཡིན་ཕྱིར་རང་གི་སེམས་མཆོག་ཉིད། ། ཅེས་སོ། ། དེ་ཡང་མཎྜ་ལའི་སྒྲ་ལས་དྲངས་ན། མཎྜ་ནི་སྙིང་པོའམ་དཀྱིལ་དང་། ལ་ནི་ལེན་པའམ་འཛིན་པ་ལ་འཇུག་པས། སྙིང་པོའི་གཞི་འཛིན་པ་ཞེས་རྣམ་པ་གཅིག་ཏུ་ན་གང་གཙོ་བོ་ལ་འཁོར་གྱིས་བསྐོར་བའི་དོན་ཅན་གྱིས། དཀྱིལ་འཁོར་ཏེ། ཐུགས་ཐིག་ལས།བཀོད་པ་གང་རྫོགས་དེ་ངོ་བོ། ། ཞེས་པ་ལྟར། འདི་མཇུག་སྡུད་ཀྱི་ཚིག་ཡིན་པས། ཕྱི་གཙོ་བོ་ལ་འཁོར་གྱིས་བསྐོར་བ་དང་། ནང་གསང་དེ་བཞིན་ཉིད་གསུམ་ནི། ངོ་མཚར་མ་བྲིས་པ། རང་བཞིན་ལྷུན་གྲུབ་ཀྱི་དཀྱིལ་འཁོར་ཡིན་པས། དེ་དག་ཀུན་ལ་མཁའ་མཉམ་གྱི་སེམས་ཅན་ཐམས་ཅད་ཇི་སྲིད་བྱང་ཆུབ་སྙིང་པོའི་ཞེས། སངས་རྒྱས་ཀྱི་གོ་འཕང་མ་ཐོབ་ཀྱི་བར་དུ་སྐྱབས་སུ་མཆི་ཞེས་འགྲོ་བར་བགྱིའོ། །ཚོགས་ཞིང་གསལ་འདེབས་ཚུལ་སོགས་དཀྱུས་ལྟར་བྱ་ཞིང་།གསུམ་པ་ཕན་ཡོན་དང་བསླབ་བྱ་བསྟན་པ་ནི། ཕན་ཡོན་མདོར་བསྡུས་ན་བརྒྱད་དེ། ནང་པ་སངས་རྒྱས་ཀྱི་གྲལ་དུ་ཚུད་པ་དང་། སྡོམ་པ་ཐམས་ཅད་ཀྱི་རྟེན་དུ་འགྱུར་བ་དང་། མི་དང་མི་མ་ཡིན་པའི་གནོད་པས་མི་ཚུགས་པ་དང་།208 ་

ཛའིམེ ་ལྔ་པ ་མོཇ་བྱིའི་སྤོ རིབྲོསྡིག་པ་དང་སྒྲིབ་པ་བྱང་ཞིང་སྲབ་པར་འགྱུར་བ་དང་། རྒྱུད་ལ་བསོད་ནམས་ཀྱི་ཚོགས་རྒྱ་ཆེན་པོ་གསོག་ཅིང་འཕེལ་བ་དང་། ཤི་ནས་ངན་འགྲོར་མི་ལྟུང་བ་དང་། ལམ་ཁྱད་པར་དུ་འཕགས་པ་རྒྱུད་ལ་སྐྱེ་བ་དང་། མཐར་ཐུག་བླ་ན་མེད་པའི་བྱང་ཆུབ་ཐོབ་པར་གསུངས་སོ། ། བསླབ་བྱ་ནི། སངས་རྒྱས་ལ་སྐྱབས་སུ་སོང་ནས་འཇིག་རྟེན་པའི་ལྷ་ལ་ཕྱག་མི་འཚལ། ཆོས་ལ་སྐྱབས་སུ་སོང་ནས་སེམས་ཅན་ལ་གནོད་ཅིང་འཚེ་བའི་བསམ་པ་སྤོང་། དགེ་འདུན་ལ་སྐྱབས་སུ་སོང་ནས་གྲོགས་མུ་སྟེགས་ཅན་དང་མི་འགྲོགས་པ་གསུམ་ནི་སྤང་བྱ་གསུམ་དང་།སངས་རྒྱས་ལ་སྐྱབས་སུ་སོང་ནས་སངས་རྒྱས་ཀྱི་སྐུ་གཟུགས་ཐ་ན་སཱཙྪ་ཆག་དུམ་ཡན་ཆད་ལ་སངས་རྒྱས་དངོས་ཀྱི་འདུ་ཤེས་བཞག་ནས་གུས་པར་བྱ། ཆོས་ལ་སྐྱབས་སུ་སོང་ནས་གསུང་རྟེན་ཐ་ན་ཡིག་འབྲུ་གཅིག་ཡན་ཆད་ལ། དམ་པའི་ཆོས་ཀྱི་འདུ་ཤེས་བཞག་ནས་གུས་པར་བྱ། དགེ་འདུན་ལ་སྐྱབས་སུ་སོང་ནས་དགེ་འདུན་གྱི་ན་བཟའ་དང་འབྲེལ་བའི་ལྷན་པ་དམར་སེར་ཡན་ཆད་ལ། དགེ་འདུན་དངོས་ཀྱི་འདུ་ཤེས་བཞག་ནས་གུས་པར་བྱ་བ་གསུམ་ནི། བསྒྲུབ་བྱ་གསུམ་མོ། ། གཞན་ཡང་ཇི་སྐད་དུ། སྲོག་དང་བྱ་དགར་དཀོན་མཆོག་གསུམ་མི་སྤང་། ། དགོས་གལ་ཆེ་ཡང་ཐབས་གཞན་མི་འཚོལ་ཞིང་། ། དུས་མཆོད་མི་བཅག་རང་གཞན་སྐྱབས་འགྲོར་འགོད། ། གར་འགྲོའི་ཕྱོགས་ཀྱི་སངས་རྒྱས་ལ་ཕྱག་འཚལ། ། ལྔ་རྣམས་ཐུན་མོང་བསླབ་བྱར་ཇོ་བོས་བཞེད། ། ཅེས་གསུངས་པ་ལྟར་དང་། མན་ངག་གི་ལུགས་ལ། སངས་རྒྱས་ལ་སྐྱབས་སུ་སོང་བའི་བརྡར་བླ་མ་དགེ་བའི་བཤེས་གཉེན་བསྟེན། ཆོས་ལ་སྐྱབས་སུ་སོང་ནས་ཆོས་ལ་ཐོས་བསམ་སྒོམ་གསུམ་ཅི་ནུས་བྱ། དགེ་འདུན་ལ་སྐྱབས་སུ་སོང་ནས་དགེ་འདུན་གྱི་རྟགས་དང་མི་འབྲལ་བར་བྱ་བ་དང་གསུམ་ནི། ཆ་མཐུན་གྱི་བསླབ་བྱ་ཞེས་གསུངས་སོ། །209

འཇི མ་ཆོས་རྔོ ས་ལ་ཆེ ༠སྒོའི་ མ ཞགཛའིདེ་ཡང་འདི་ལྟར་བསམ་པར་བྱ་སྟེ། 〈རྫོགས་ཆེན་སྙིང་ཏིག་སྔོན་འགྲོའི་འབྲུ་འགྲེལ་〉ལས། དང་པོ་ལམ་ཐམས་ཅད་ཀྱི་རྨང་རྡོ་སྐྱབས་སུ་འགྲོ་བའི་ཁྲིད་ལ། སྐྱབས་འགྲོའི་དབྱེ་བ། སྐྱབས་སུ་འགྲོ་བའི་ཚུལ། ཕན་ཡོན་དང་བསླབ་བྱ་བསྟན་པ་དང་གསུམ་ལས། དང་པོ་ནི་སྤྱིར་ཆོས་ཐམས་ཅད་ཀྱི་སྒོ་དབྱེ་བ་སྐྱབས་འགྲོ་ཡིན་ལ། སྐྱབས་འགྲོའི་སྒོ་དབྱེ་བ་ནི། དད་པ་ཡིན་པས་སྐྱབས་སུ་འགྲོ་བའི་དང་པོར་རྒྱུད་ལ་དད་པ་བརྟན་པོ་སྐྱེ་བ་གལ་ཆེ། དད་པ་དེ་ལའང་ནང་གསེས་ཀྱིས་དབྱེ་བ་གསུམ་ཡོད་དེ། དང་བའི་དད་པ། འདོད་པའི་དད་པ། ཡིད་ཆེས་པའི་དད་པ་དང་གསུམ་ཡོད། དང་པོ་དང་བའི་དད་པ་ཞེས་བྱ་བ་ནི། རྒྱལ་བའི་སྐུ་གསུང་ཐུགས་རྟེན་དང་བླ་མ་དགེ་བའི་བཤེས་གཉེན་རྣམས་མཇལ་བའམ། དེ་དག་གི་ཡོན་ཏན་དང་རྣམ་ཐར་ཐོས་ཚེ་འཕྲལ་དུ་སེམས་ལ་དང་བ་འདྲེན་ནས་དད་པ་སྐྱེས་པ་དེ་ལ་དང་བའི་དད་པ་ཞེས་བྱ། འདོད་པའི་དད་པ་ནི། འཁོར་བ་དང་ངན་སོང་གི་སྡུག་བསྔལ་ལས་བྲལ་འདོད། མཐོ་རིས་དང་ཐར་པའི་བདེ་བ་ཐོབ་འདོད་སྐྱེ་བ། དགེ་བ་སྒྲུབ་འདོད། སྡིག་པ་སྤོང་འདོད་སྐྱེ་བ་རྣམས་ཡིན། ཡིད་ཆེས་པའི་དད་པ་ནི། དཀོན་མཆོག་རིན་པོ་ཆེ་རྣམ་པ་གསུམ་གྱི་ཡོན་ཏན་དང་བྱིན་རླབས་ཐུན་མོང་མ་ཡིན་པ་ཤེས་ནས།སྙིང་ཐག་པ་ནས་ཡིད་ཆེས། སྐྱིད་རུང་སྡུག་རུང་ན་རུང་ཚ་རུང་ཤི་རུང་གསོན་རུང་དུས་དང་གནས་སྐབས་ཐམས་ཅད་དུ་སྐྱབས་བསླུ་བ་མེད་པ་དཀོན་མཆོག་གསུམ་པོ་མཁྱེན་སྙམ་དུ་བློ་བཀལ། བློ་གཏད་དང་རེ་ལྟོས་གཞན་ན་མེད་པར་ཡིདསྟེད་ཤེས་ཀྱི་དད་པ་དང་ལྡན་པ་ལ་ཡིད་ཆེས་པའི་དད་པ་ཞེས་བྱ་སྟེ། ཨོ་རྒྱན་རིན་པོ་ཆེའི་ཞལ་ནས། ཡིད་ཁྱེད་ཤེས་ཀྱི་དད་པས་བྱིན་རླབས་འཇུག །བློ་ཐེ་ཚོམ་དང་བྲལ་ན་ཅི་བསམ་འགྲུབ། ། ཅེས་གསུངས། དེས་ན་དད་པ་ནི་ཆོས་དཀར་པོའི་ཡོན་ཏན་ཐམས་ཅད་བསྐྱེད་པའི་ས་བོན་ལྟ་བུ་ཡིན་པས་མེད་210

ཛའིལེ ཐུ་་སྡ ་མོང་བྱིའིཙཱ ལིཐབས་མེད། དད་པ་མེད་ན་ས་བོན་མེས་ཚིག་པ་དང་འདྲ་བ་སྟེ། མདོ་ལས།དད་པ་མེད་པའི་མི་རྣམས་ལ། ། དཀར་པོའི་ཆོས་ནི་མི་འབྱུང་སྟེ། ། ས་བོན་མེ་ཡིས་ཚིག་པ་ལ། ། མྱུ་གུ་སྔོན་པོ་ཇི་བཞིན་ནོ། ། ཞེས་དང་། ཡང་། དད་མེད་བྲག་ཕུག་བྱང་བསྟན་ལྟ་བུ་ལ། ། ཐུགས་རྗེའི་ཉི་མ་ནམ་ཡང་འཆར་དུས་མེད། །ཅེསགསུངས། དེས་ན་བླ་མ་དང་དཀོན་མཆོག་གི་ཐུགས་རྗེ་དང་བྱིན་རླབས་རང་རྒྱུང་ལ་འཇུག་པ་ནི་མོས་གུས་དང་ལྡན་པ་ཁོ། ་ན་ལ་རག་ལས་ཏེ། སྙིང་ཐག་པ་ནས་དད་པ་དང་མོས་གུས་ཡོད་ན་སངས་རྒྱས་ཀྱི་ཐུགས་རྗེ་ལ་ཉེ་རིང་མེད་དེ།ཇི་སྐད་དུ། གང་གིས་མོས་པས་ཡིད་བྱེད་པ། ། དེ་ཡི་མདུན་དུ་ཐུབ་པ་བཞུགས། །དབང་བསྐུར་བྱིན་གྱིས་བརླབ་པར་འགྱུར། ། ཞེས་དང་། ཨོ་རྒྱན་ཆེན་པོས། དད་པ་ཅན་གྱི་གང་ཟག་ཕོ་མོ་ལ། ། པད་འབྱུང་གང་དུའང་མ་བཞུད་སྒོ་ཉལ་ཡོད། ། ང་ཡི་ཚེ་ལ་འདས་གྲོངས་ཡོད་མ་ཡིན། ། དད་ལྡན་མི་རེའི་མདུན་ན་པད་འབྱུང་རེ། ། ཞེས་གསུངས། དེས་ན་དད་པ་དང་མོས་གུས་ཐུན་མོང་མ་ཡིན་པ་ཞིག་གི་སྒོ་ནས་ཡིད་ཁྱེད་ཤེས་ཀྱི་བློ་གཞན་དུ་མི་འགྱུར་བ་ཞིག་ནི།སྐྱབས་སུ་འགྲོ་བའི་སྒོ་འབྱེད་ལྟ་བུ་ཡིན་པས་མེད་ཐབས་མེད། དེ་ལྟ་བུའི་དད་པ་དང་ལྡན་པའི་སྐྱབས་འགྲོ་དེ་ལ་ཡང་། ཀུན་སློང་གི་སྒོ་ནས་དབྱེ་ན་གསུམ་སྟེ།འདི་ལྟར་ངན་སོང་གསུམ་གྱི་སྡུག་བསྔལ་ལ་འཇིགས་ཤིང་སྐྲག་ནས་མཐོ་རིས་ལྷ་དང་མིའི་བདེ་བ་ཙམ་དོན་དུ་གཉེར་བས་སྐྱབས་སུ་འགྲོ་ན། སྐྱེས་བུ་ཆུང་ངུའི་སྐྱབས་འགྲོ་ཞེས་བྱ། འཁོར་བའི་གནས་རིས་འདི་མཐོ་དམན་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་ལས་མ་འདས་པར་ཤེས་ནས། རང་ཉིད་འཁོར་བའི་སྡུག་བསྔལ་ལས་གྲོལ་བའི་ཞི་བ་མྱང་འདས་ཀྱི་གོ་འཕང་ཙམ་དོན་དུ་གཉེར་ནས།དཀོནསྤཆོག་གསུམ་ལ་སྐྱབས་སུ་འགྲོ་ན་སྐྱེས་བུ་འབྲིང་གི་སྐྱབས་འགྲོ་ཞེས་བྱ།མཐའམེད་པའི་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ན་གནས་པའི་སེམས་211

ཛའི མ་ཆོས་རྔོ ས་ལ་ཆེནབསྒོའི་ མ ཀཛ〉ཅན་འདི་དག་ཐམས་ཅད་སྡུག་བསྔལ་གྱི་རྣམ་གྲངས་བསམ་གྱིས་མི་ཁྱབ་པས་མནར་བར་མཐོང་ནས། དེ་དག་ཐམས་ཅད་རྣམ་མཁྱེན་བླ་ན་མེད་པ། ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ལ་འགོད་པའི་ཆེད་དུ་སྐྱབས་སུ་འགྲོ་ན་སྐྱེས་བུ་ཆེན་པོའི་སྐྱབས་འགྲོ་ཞེས་བྱ་སྟེ། འདིར་ད་རེས་སེམས་ཅན་རྣམས་སངས་རྒྱས་ཐོབ་འདོད་ཀྱིས་སྐྱེས་བུ་ཆེན་པོའི་སྐྱབས་སུ་འགྲོ་བ་ནི་བསོད་ནམས་ཚད་མེད་པའི་འཇུག་ངོགས་ཡིན་པས་དེ་ལྟ་བུ་བསླབ་པར་བྱའོ། ། གཉིས་པ་སྐྱབས་སུ་འགྲོ་ཚུལ་ནི། ཐུན་མོང་ཐེག་པའི་ལུགས་ལ་སྐུ་བཞི་ཡེ་ཤེས་ལྔ་ལྡན་གྱི་སངས་རྒྱས་ལ་སྟོན་པ། ལུང་དང་རྟོགས་པའི་བདག་ཉིད་ཀྱི་ཆོས་ལ་ལམ།རིག་གྲོལ་གཉིས་ལྡན་གྱི་དགེ་འདུན་ལ་ལམ་སྒྲུབ་པའི་གྲོགས་སུ་མོས་ཏེ། སྐྱབས་སུ་འགྲོ་བ་དང་། ཐུན་མོང་མ་ཡིན་པ་གསང་སྔགས་སྤྱིའི་ཚུལ་གྱིས་དཀོན་མཆོག་གསུམ་དངོས་སམ་ངོ་བོ་བདེ་གཤེགས་ཀུན་འདུས་ཀྱི་བདག་ཉིད་བྱིན་རླབས་ཀྱི་རྩ་བ་བླ་མ་ལ་སྒོ་གསུམ་འབུལ། དངོས་གྲུབ་ཀྱི་རྩ་བ་ཡི་དམ་ལ་བསྟེན།འཕྲིན་ལས་ཀྱི་རྩ་བ་མཁའ་འགྲོ་ལ་གྲོགས་ཀྱི་ཚུལ་དུ་བྱས་ནས་རྩ་བ་གསུམ་ལ་སྐྱབས་སུ་འགྲོ་བ་དང་། ཁྱད་པར་ཐབས་མཆོག་རྡོ་རྗེ་སྙིང་པོའི་ལུགས་ལ་ཅོ་སྤྲུལ་སྐུར་བསྟེན། རླུང་ལོངས་སྐུར་སྦྱངས། ཐིག་ལེ་ཆོས་སྐུར་དག་པའི་རང་བཞིན་བྱང་ཆུབ་ཀྱི་སེམས་མི་འགྱུར་བདེ་བ་ཆེན་པོའི་མྱུར་ལམ་ལ་སྐྱབས་སུ་འགྲོ་བ་དང་། མཐར་ཐུག་བསླུ་བ་མེད་པའི་གནས་ལུགས་རྡོ་རྗེའི་སྐྱབས་འགྲོ་ནི་སྐྱབས་ཡུལ་དེ་དག་གི་ཐུགས་རྒྱུད་ལ་བཞུག་པའི་གཉིས་མེད་རང་བྱུང་གི་ཡེ་ཤེས་ངོ་བོ་སྟོང་པ། རང་བཞིན་གསལ་བ། ཐུགས་རྗེ་ཀུན་ཁྱབ་རྣམ་གསུམ་དབྱེར་མེད་ཆེན་པོའི་དོན་གྱི་དཀྱིལ་འཁོར་ཆེན་པོ་རང་རྒྱུད་ལ་བསྒྲུབ་བྱར་བྱེད་ཅིང་ལ་ཟློ་བའི་ཚུལ་གྱིས། དུས་བྱང་ཆུབ་སྙིང་པོའི་གོ་འཕང་མ་ཐོབ་ཀྱི་བར་དུ་སྐྱབས་སུ་མཆིའོ། ། ཞེས་དང་། དེ་ལྟར་སྐྱབས་སུ་འགྲོ་བའི་ཚུལ་ཐམས་ཅད་ངེས་པར་212

ཛའིལེ ་ལྔ་པ ་མོང་ཕྱིའི་རྔོ ལྷུནབྱས་ནས་སྐྱབས་སུ་འགྲོ་བ་དངོས་ཀྱི་སྐབས་སུ་སྐྱབས་འགྲོའི་ཚོགས་ཞིང་གསལ་འདེབས་པ་ནི། རང་ཉིད་འདུག་པའི་སཕྱོགས་འདི་ཉིད་རིན་པོ་ཆེ་སྣ་ཚོགས་ལས་གྲུབ་པའི་ཞིང་ཁམས་མཛེས་ཤིང་ཡིད་དུ་འོང་བ་མེ་ལོང་གི་ངོས་ལྟར་འཇམ་པ། དེའི་དབུས་སུ་རང་ཉིད་ཀྱི་མདུན་དུ་དཔག་བསམ་གྱི་སྡོང་པོ་ཡལ་ག་ལྔ་པ་ལོ་འདབ་དང་མེ་ཏོག་འབྲས་བུ་ཕུན་སུམ་ཚོགས་པ་ལ་རིན་པོ་ཆེའི་འཕྱང་འཕྲུལ་དྲིལ་གཡེར་ལ་སོགས་པས་རྣམ་པར་བརྒྱན་པས་ནམ་མཁའི་ཁམས་ཐམས་ཅད་ཁྱབ་པ་དེའི་དབུས་ཀྱི་ཡལ་གའི་སྟེང་དུ་སེལྷ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་དང་ཉི་ཟླ་བརྩེགས་པའི་གདན་ལ་སངས་རྒྱས་ཀུན་འདུས་ཀྱི་ངོ་བོ་རྩ་བའི་བླ་མ་ཡིན་པ་ལ། རྣམ་པ་ཨོ་རྒྱན་རྡོ་རྗེ་འཆང་ཆེན་པོ་སྐུ་མདོག་དཀར་ལ་དམར་བའི་མདངས་ཆགས་པ། ཞལ་གཅིག་ཕྱག་གཉིས་ཞབས་གཉིས་རྒྱལ་པོ་རོལ་པའི་སྟབས་སུ་བཞུགས་པ། ཕྱག་གཡས་གསེར་གྱི་རྡོ་རྗེ་རྩེ་ལྔ་པ་སྡིགས་པའི་ཚུལ་དུ་འཛིན་པ། གཡོན་མཉམ་བཞག་གི་སྟེང་ན་ཀ་པཱ་ལ་འཆི་མེད་ཡེ་ཤེས་ཀྱི་བདུད་རྩིས་བཀང་བའི་བུམ་པ་དཔག་བསམ་ལྗོན་ཤིང་གི་ཁ་རྒྱན་དང་བཅས་པ་འཛིན་པ། སྐུ་ལ་ཟ་བེར་ཆོས་གོས་ཕོད་ཀ་མནབས་པ། དབུ་ལ་པད་ཞུ་གསོལ་བ། ཡུམ་མཁའ་འགྲོ་ཡེ་ཤེས་མཚོ་རྒྱལ་དཀར་མོ་གྲི་གུག་དང་ཐོད་པ་འཛིན་པ་དང་མཉམ་པར་སྦྱོར་བ། རང་གི་མདུན་གྱི་ནམ་མཁར་ཞལ་རང་ལ་ཕྱོགས་པའི་ཚུལ་གྱི་བཞུགས་པར་བསྒོམ།དེའིསྤྱ་བོར་བརྒྱུད་པའི་བླ་མ་ཐམས་ཅད་ཐོ་བརྩེགས་ཀྱི་ཚུལ་དུ་གསལ་གདབ་དགོས་པ་ལ། རྫོགས་ཆེན་སྙིང་ཐིག་རྩ་བའི་བརྒྱུད་པ། ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་སེམས་དཔའ། སྤྲུལ་སྐུ་དགའ་རབ་རྡོ་རྗེ། སློབ་དཔོན་འཇམ་དཔལ་བཤེས་གཉེན། གུ་རུ་ཤྲཱི་སིང་ཧ། མཁས་པ་ཛྙཱ་ན་སུ་ཏྲ། པཎ་ཆེན་དྲི་མེད་བཤེས་གཉེན། ཨོ་རྒྱན་པདྨ་འབྱུང་གནས། དེའི་གཡས་སུ་ཆོས་213

ཐོའི མཐེ་ས་རྔོ ས་ལ་ཆེ བསྡོའི་ མ ཐོ〉རྒྱལ་ཁྲི་སྲོང་ལྡེའུ་བཙན། གཡོན་དུ་ལོ་ཆེན་བེེ་རོ་ཙ་ན། མདུན་དུ་མཁའ་འགྲོ་ཡེ་ཤེས་མཚོ་རྒྱལ་ཏེ་ཐུགས་སྲས་རྗེ་འབངས་གྲོགས་གསུམ། ཀུན་མཁྱེན་ཀློང་ཆེན་རབ་འབྱམས། རིག་འཛིན་འཇིགས་མེད་གླིང་པ། འཇིགས་མེད་འཕྲིན་ལས་འོད་ཟེར། འཇིགས་མེད་རྒྱལ་བའི་མྱུ་གུ། མཁྱེན་བརྩེ་ཡེ་ཤེས་རྡོ་རྗེ།དཔལགློ་རྒྱན་འཇིགས་མེད་ཆོས་ཀྱི་དབང་པོ་སོགས་རང་རང་གི་རྒྱན་དང་ཆ་ལུགས་རྫོགས་པར་གསལ་ལ། གོང་མའི་བཞུགས་གདན་ལ་འོག་མའི་དབུ་མ་རེག་ཙམ་དུ་བཞུགས་པར་བསྒོམ། དེའི་མཐའ་སྐོར་དུ་འཕགས་བོད་ཀྱི་རྫོགས་ཆེན་སྙིང་ཐིག་བརྒྱུད་པའི་བླ་མ་རྣམས་དང་། ཡི་དམ་ཞི་ཁྲོ་རབ་འབྱམས་དཔའ་བོ་མཁའ་འགྲོའི་ཚོགས་བསམ་གྱིས་མི་ཁྱབ་པས་བསྐོར་བ། མདུན་གྱི་ཡལ་གའི་སྟེང་དུ་བཅོམ་ལྡན་འདས་རྒྱལ་བ་ཤཱཀྱ་ཐུབ་པ་ལ་ཕྱོགས་བཅུ་དུས་གསུམ་གྱི་སངས་རྒྱས་རྣམས་ཀྱིས་བསྐོར་བ། ཐམས་ཅད་ཀྱང་མཆོག་གི་སྤྲུལ་སྐུ་ཚངས་པར་སྤྱོད་པའི་ཆ་བྱད་ཅན། དབུ་ལ་གཙུག་ཏོར་དང་ཞབས་ལ་འཁོར་ལོ་སོགས་མཚན་དང་དཔེ་བྱད་ཀྱིས་བརྒྱན་པ། ཞབས་ཐམས་ཅད་རྡོ་རྗེ་སྐྱིལ་མོ་ཀྲུང་གིས་བཞུགས་པ། སྐུ་མདོག་ཐམས་ཅད་དཀར་སེར་དམར་ལྗང་མཐིང་གགཡས་ཀྱི་ཡལ་གའི་སྟེང་དུ་རྒྱལ་སྲས་རིགས་གསུམ་མགོན་པོ་གཙོ་བོར་གྱུར་པའི་ཉེ་བའི་སྲས་ཆེན་བརྒྱད་ལ་བྱང་སེམས་འཕགས་པའི་དགེ་འདུན་གྱིས་བསྐོར་བ།ཐམས་ཅད་ཀྱང་སྐུ་མདོག་དཀར་སེར་དམར་ལྗང་མཐིང་ག ལོངས་སྤྱོད་རྫོགས་སྐུའི་རྒྱན་ཆས་བཅུ་གསུམ་གྱིས་མཛེས་ཤིང་། ཞབས་ཐམས་ཅད་མཉམ་པའི་སྟབས་ཀྱིས་བཞེངས་པ། གཡོན་གྱི་ཡལ་གར་ཤཱ་རིའི་བུ་དང་མོའུ་འགལ་གྱི་བུ་སྟེ་ཉན་ཐོས་མཆོག་གཉིས་ལ་ཉན་རང་འཕགས་པའི་དགེ་འདུན་གྱིས་བསྐོར་བ། ཐམས་ཅད་ཀྱང་སྐུ་མདོག་དཀར་པོ། སྐུ་ལ་ཆོས་གོས་རྣམ་གསུམ་གསོལ་བ། ཕྱག་ན་འཁར་གསིལ་དང་ལྷུང་བཟེད་སོགས་བསྣམས་པ་ཞབས་ཐམས་214

ཛཇིལེ ཧཱ་ལ ་མོཇ་གྱིའི་སྔོ རིགྲོཅད་བཞེངས་སྟབས་ཀྱིས་བཞུགས་པ། རྒྱབ་ཀྱི་ཡལ་གར་ཆོས་དཀོན་མཆོག་གླེགས་བམ་བརྩེགས་པའི་རྣམ་པ་ཅན་འོད་ཀྱི་དྲྭ་མིག་གི་ཀློང་ན་གདོང་དར་རང་ལ་བསྟན་ཏེ་ཨཱ་ལི་ཀཱ་ལིའི་རང་སྒྲ་སྒྲོག་པ། དེ་དག་གི་བར་མཚམས་ཐམས་ཅད་ཡེ་ཤེས་དང་ལས་ལས་གྲུབ་པའི་དཔལ་མགོན་ཆོས་སྲུང་ཕོ་རྒྱུད་ཐམས་ཅད་ཞལ་ཕྱིར་ཕྱོགས་ནས་རང་གི་དམ་ཆོས་བྱང་ཆུབ་སྒྲུབ་པའི་འགལ་རྐྱེན་བར་ཆད་སྲུང་ཞིང་ཕྱིའི་བར་ཆད་ནང་དུ་མི་གཏོང་བའི་འཕྲིན་ལས་མཛད་པ། ཆོས་སྐྱོང་སྲུང་མ་མོ་རྒྱུད་ཐམས་ཅད་ཞལ་ནང་དུ་ཕྱོགས་ནས་ནང་གི་དངོས་གྲུབ་ཕྱིར་མི་གཏོང་བའི་འཕྲིན་ལས་མཛད་པ། དེ་དག་ཐམས་ཅད་ཀྱང་མཁྱེན་བརྩེ་ནུས་གསུམ་གྱི་ཡོན་ཏན་དཔག་ཏུ་མེད་པས་བདག་ཉིད་ལ་རྗེས་སུ་བརྩེ་ཞིང་། འདྲེན་པའི་དེད་དཔོན་ཆེན་པོ་གཅིག་ཏུ་བཞུགས་པར་བསམ། རང་གི་གཡས་སུ་ལུས་རྟེན་འདིའི་ཕ། གཡོན་དུ་མ། མདུན་དུ་དགྲ་བགེགས་གཉིས་ཀྱིས་གཙོ་བྱས་ཁམས་གསུམ་རིགས་དྲུག་གི་སེམས་ཅན་ཐམས་ཅད་ས་གཞིའི་ངོས་ན་ཁྲོམ་ཚོགས་པ་ལྟར་ཐལ་མོ་སྦྱར་ཏེ་སྒོ་གསུམ་གུས་པའི་སྒོ་ནས་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་མ་ཐོབ་ཀྱི་བར་དུ་བླ་མ་དཀོན་མཆོག་རིན་པོ་ཆེ་ཁྱེད་ལ་བསྟེན།ཁྱེད་ལ་འབུལ། ཁྱེད་ལས་གཞན་པའི་སྐྱབས་དང་རེ་ས་མེད་དོ་སྙམ་པའི་གདུང་བ་དྲག་པོས། དཀོན་མཆོག་གསུམ་དངོས་སོགས་སྐྱབས་འགྲོ་ཅི་ནུས་བསགས།མཐར་ཐུན་བསྡུ་བའི་ཚེ་རང་གི་མོས་གུས་དུང་དུང་བ་བྱས་པའི་རྐྱེན་གྱིས་སྐྱབས་ཡུལ་ལྷ་ཚོགས་རྣམས་ཀྱི་སྐུ་ལས་འོད་ཟེར་དཔག་ཏུ་མེད་པ་འཕྲོས། རང་གཞན་སེམས་ཅན་ཐམས་ཅད་ལ་ཕོག་པས་རང་གཞན་སེམས་ཅན་ཐམས་ཅད་བྱ་ཁྱུ་འུརརྡོ་གཅིག་གིས་དཀྲོགས་པ་ལྟར་སྐྱབས་ཡུལ་ལྷ་ཚོགས་རྣམས་ལ་ཐིམ། ལྷ་ཚོགས་རྣམས་ཀྱང་མཐའ་ནས་རིམ་བཞིན་འོད་དུ་ཞུ་ནས་དབུས་ཀྱི་བླ་མ་སྐྱབས་གསུམ་ཀུན་འདུས་ལ་ཐིམ། བླ་མ་ཡང་འོད་དུ་ཡལ་ཏེ་ཆོས་སྐུ་སྤྲོས་བྲལ་གདོད་215

ཐོའི མ་སྣ་ས་རྔོ ས་བ་ཅན བསྒོའི་ །སྐོ ཐོའི ་མའི་ངང་ལ་ཅི་གནས་སུ་མཉམ་པར་བཞག དེ་ལས་ལྡང་བའི་ཚེ་དགེ་བ་སེམས་ཅན་གྱི་དོན་དུ་བསྔོ་བར་བྱ། དུས་དང་རྣམ་པ་ཐམས་ཅད་དུ་དཀོན་མཆོག་རིན་པོ་ཆེ་རྣམ་པ་གསུམ་ལ་ཡིད་ཁྱེད་ཤེས་ཀྱི་དད་པས་བློ་བཀལ་ཏེ་སྐྱབས་འགྲོ་ཁོ་ན་ལ་བརྩོན་པར་བྱའོ། ། གསུམ་པ་བསླབ་བྱ་དང་ཕན་ཡོན་བསྟན་པ་ལ།དང་པོ་བསླབ་བྱ་ལ། སྤང་བྱ་གསུམ། བསྒྲུབ་བྱ་གསུམ། ཆ་མཐུན་གསུམ་ལས། དང་པོ་སྤང་བྱ་གསུམ་ནི། སངས་རྒྱས་ལ་སྐྱབས་སུ་སོང་ནས་རང་ཉིད་འཁོར་བ་ན་འཁོར་བའི་ཚངས་དབང་སོགས་འཇིག་རྟེན་པའི་ལྷ་དང་། གནོད་སྦྱིན་དང་རྒྱལ་པོ་ལ་སོགས་འདྲེ་འབྱུང་པོ་རྣམས་ལ་ཕྱི་མའི་སྐྱབས་གནས་སུ་བཟུང་ནས་ཕྱག་དང་མཆོད་པ་ལ་སོགས་མི་བྱ། ཆོས་ལ་སྐྱབས་སུ་སོང་ནས་སེམས་ཅན་རྣམས་ལ་གནོད་ཅིང་འཚེ་བའི་བསམ་པ་རྨི་ལམ་དུ་མི་བྱ་བར་རྟག་ཏུ་བརྩེ་བར་བྱ། དགེ་འདུན་ལ་སྐྱབས་སུ་སོང་ནས་གྲོགས་མུ་སྟེགས་ཅན་དང་དེ་དང་ཆ་འདྲ་བའི་ལྟ་སྤྱོད་ལོག་པ་རྣམས་དང་མི་འགྲོགས། གཉིས་པ་བསྒྲུབ་བྱགསུམ་ནི། སངས་རྒྱས་ལ་སྐྱབས་སུ་སོང་ནས་སངས་རྒྱས་དཀོན་མཆོག་གི་སྐུའི་རྟེན་ཆག་དུམ་ཡན་ཆད་ལ་སངས་རྒྱས་དངོས་ཀྱི་འདུ་ཤེས་བསྐྱེད་ལ་གུས་པས་མཆོད་ཅིང་གཙང་སར་བཞག ཆོས་ལ་སྐྱབས་སུ་སོང་ནས་གསུང་རབ་ཡི་གེ་རས་སེར་པོ་དང་ངུར་སྨྲིག་གཅིག་ཡན་ཆད་ལ་དགེ་འདུན་དཀོན་མཆོག་དངོས་ཀྱི་འདུ་ཤེས་བསྐྱེད་ལ་གུས་པར་བྱའོ། ། གསུམ་པ་ཆ་མཐུན་གསུམ་ནི།རང་ལ་བླང་དོར་གྱི་གནས་སྟོན་པའི་བླ་མ་ལ་སངས་རྒྱས་དཀོན་མཆོག་དངོས་ཀྱི་འདུ་ཤེས་བཞག་ནས་ཐ་ན་སྐུའི་གྲིབ་མ་ཙམ་ལ་ཡང་མི་འགོམ་པར་ཞབས་ཏོག་དང་བསྙེན་བཀུར་ལ་འབད། བླ་མའི་གསུང་རྣམས་ལ་ཆོས་དཀོན་མཆོག་དངོས་ཀྱི་འདུ་ཤེས་བཞག་ནས་ཅི་གསུང་དང་དུ་བླང་ཞིང་གསུང་གི་ཟུར་ཙམ་ཡང་མི་བཅག བླ་མའི་འཁོར་དང་མཆེད་གྲོགས་རྣམས་ལ་དགེ་འདུན་དཀོན་216 ་

ཛཇིལེ ་ལྔ་པ ་མོང་ཕྱིའི་སྔོ རིམཆོག་དངོས་ཀྱི་འདུ་ཤེས་བཞག་ནས་སྒོ་གསུམ་གུས་པས་བསྟེན་ནོ། ། ཁྱད་པར་གསང་སྔགས་རྡོ་རྗེ་ཐེག་པ་འདིར་སྐྱབས་ཡུལ་གྱི་གཙོ་བོ་བླ་མ་ཡིན་པས། བླ་མའི་སྐུ་དགེ་འདུན། གསུང་དམ་ཆོས། ཐུགས་སངས་རྒྱས་ཡིན་པས་ཡིད་ཁྱེད་ཤེས་ཀྱི་དད་པས་བསྟེན་ཞིང་གསོལ་བ་འདེབས་པ་ལ་འབད། གལ་ཏེ་རང་གི་སྤྱོད་པ་ངན་པས་ཐུགས་སུན་ཕྱུངས་ན་སྐྱབས་ཡུལ་ཐམས་ཅད་སྤང་འགྲོ་བས་ཅི་་མཛད་ལེགས་མཐོང་གི་མོས་གུས་དང་སྙིང་རུས་ཀྱིས་བླ་མ་མཉེས་པའི་ཐབས་ལ་བརྩོན་པར་བྱའོ། ། སྤྱིར་སྐྱིད་སྡུག་ལེགས་ཉེས་ཅི་བྱུང་ཡང་བློ་བླ་མ་དཀོན་མཆོག་ཁོ་ན་ལ་གཏད། ཕན་པ་དང་བདེ་བའི་དངོས་པོ་ཅི་ཡོད་པ་དཀོན་མཆོགགི་ཐུགས་རྗེར་ཤེས་པར་བྱ། ནད་དང་སྡུག་བསྔལ་ལ་སོགས་པའི་རྐྱེན་ངན་ཅི་བྱུང་ཡང་དཀོན་མཆོག་གསུམ་ལ་བློ་གཏོད་ཅིང་གསོལ་བ་འདེབས་པ་མ་གཏོགས་ཐབས་གཞན་མི་ཚོལ། དུས་རྟག་ཏུ་ཅི་འབྱོར་གྱི་མཆོད་པ་ལ་བརྩོན་ཞིང་། ཐ་ནའང་ཅི་ཟ་ཅི་འཐུང་གི་ཕུད་ཀྱིས་མཆོད་ཅིང་ཡོན་ཏན་དྲན་པའི་སྒོ་ནས་ཉིན་མཚན་དུས་དྲུག་ལ་སོགས་པར་སྐྱབས་འགྲོ་བྱ་ཞིང་། གཞན་ལའང་སྐུལ་མ་གདབ། བླ་མའི་ཡོན་ཏན་བརྗོད་ཅིང་མཛད་སྤྱོད་ལ་བསླབ། དཀོན་མཆོག་གི་ཡོན་ཏན་བརྗོད་ཅིང་རྗེས་སུ་བསླབ་པར་བྱའོ། ། དེས་ཐར་པའི་ལམ་དུ་ཞུགས་ཤིང་ནང་པ་སངས་རྒྱས་པ་ཞིག་ཡིན་ཕྱིན་ཆད་སྐྱབས་འགྲོ་དང་སྐྱབས་འགྲོའི་བསླབ་བྱ་སྲོག་ལ་བབས་ཀྱང་མི་འདོར་བར་ཉམས་སུ་བླང་དགོས། དེ་ལྟར་སྐྱབས་སུ་སོང་བའི་ཕན་ཡོན་ནི། དཀོན་མཆོག་གསུམ་ལ་སྐྱབས་སུ་འགྲོ་བ་འདི་ནི་ཆོས་ཐམས་ཅད་ཀྱི་གཞི་རྟེན་ཡིན་ཏེ། གང་གིས་སྐྱབས་སུ་སོང་བ་ཙམ་གྱིས་ཐར་པའི་ས་བོན་འདེབས་པ་དང་། མི་དགེ་བའི་ཚོགས་ལས་རིངུ་དུ་བྱེད་པ་དང་། དགེ་བ་གོང་དུ་འཕེལ་བ་དང་། སྡོམ་པ་ཀུན་གྱི་རྟེན་གཞིར་འགྱུར་ཞིང་། ཡོན་ཏན་ཐམས་ཅད་ཀྱི་འབྱུང་གནས་སུ་འགྱུར་བ་དང་། གནས་217

ཐོ〉 མ་ཆོས་རྔོ ས་ལ་ཆེ བསྡོའི་ མ 4〉སྐབས་སུ་ཡང་དཀར་ཕྱོགས་ཀྱི་ལྷ་རྣམས་ཀྱིས་བསྲུང་ཞིང་སྨོན་པ་ཡིད་བཞིན་དུ་འགྲུབ་པ་དང་། རྟག་ཏུ་དཀོན་སཆོག་གསུམ་གྱི་སྣང་བ་དང་མི་འབྲལ་ཞིང་ཚེ་རབས་དྲན་པ་དང་། འདི་ཕྱིར་བདེ་ཞིང་མཐར་ཐུག་སངས་རྒྱས་ཀྱི་གོ་འཕང་ཐོབ་པ་སོགས་ཕན་ཡོན་དཔག་ཏུ་མེད་དེ། ཕར་ཕྱིན་བསྡུས་པ་ལས། སྐྱབས་སོང་བསོད་ནམས་གཟུགས་མཆིས་ན། ། ཁམས་གསུམ་འདི་ཡང་སྣོད་དུ་ཆུང་། ། རྒྱ་མཚོ་ཆེན་པོ་ཆུ་ཡི་གཏེར། ། ཕུལ་གྱིས་གཞལ་བར་ག་ལ་ནུས། ། ཞེས་གསུངས་པ་ལྟར་ཕན་ཡོན་ཚད་མེད་པ་དང་ལྡན་པས་ཆོས་ཐམས་ཅད་ཀྱི་རྟེན་གཞི་སྐྱབས་སུ་འགྲོ་བའི་གནས་འདི་ལ་ནན་ཏན་དུ་བྱ་དགོས་སོ། ། ཞེས་གསུངས་པ་ལྟར་ཡིན་པས། དེ་ལྟར་བསམས་ནས་བློ་ཁ་ཆོས་སུ་བསྒྱུར་པར་ཉིན་མཚན་ཀུན་ཏུ་འབད་པར་བྱའོ། ། ་དྲུག་པ། ཐེག་ཆེན་རྩ་བ་སེམས་བསྐྱེད་པ།ཐེག་ཆེན་གྱི་རྩ་བ་སེམས་བསྐྱེད་པ་ནི། 〈རྫོགས་ཆེན་མ་རིག་མུན་སེལ་〉ལས། དྲུག་པ་སེམས་བསྐྱེད་པ་ནི། མར་གྱུར་སེམས་ཅན་ཐམས་ཅད་འཁོར་བ་སྤྱི་དང་བྱེ་བྲག་གི་སྡུག་བསྔལ་གྱིས་མནར་བའི་ཚུལ་ལ་བསམ་སྟེ་བུ་སྡུག་ཤི་བའི་དུས་ཀྱི་མ་བཞིན་དུ་བཟོད་གླགས་མེད་པའི་སྙིང་རྗེ་ཤུགས་དྲག་པོས་མཆི་མ་འཁྲུག་ནུས་པ་ཙམ་གྱིས་བློ་བསྐུལ་ནས། འདི་རྣམས་ད་ལྟ་ཉིད་དུ་ཐར་པ་དང་ཐམས་ཅད་མཁྱེན་པའི་གོ་འཕང་ལ་འགོད་ཐུབ་ན་ཅི་མ་རུང་། ད་ལྟ་འདི་རྣམས་སྒྲོལ་བའི་ནུས་པ་མི་འདུག་པས་ད་ནི་སངས་རྒྱས་ཀྱི་གོ་འཕང་འཐོབ་པར་བྱ། དེའི་ཕྱིར་དུ་ད་ནས་བདག་གི་ལུས་དང་སྲོག་ལ་ཕངས་པ་མེད་པར་འདི་རྣམས་ཀྱི་དོན་དུ་ལམ་ཟབ་མོ་འདི་རྣམས་ཉམས་སུ་བླངས་ནས་སངས་རྒྱས་ཀྱི་གོ་འཕང་ཐོབ་པར་བྱས་ཏེ། འཁོར་བ་ན་གནས་པའི་སེམས་ཅན་གཅིག་ཀྱང་མི་218

ཛའིམེ ་ལྔ་པ ་མོང་བྱིའི་སྔོ ལྷུནཀྲོགནས་པ་དེ་ཙམ་དུ་བརྩོན་འགྲུས་བརྩམ་མོ་སྙམ་པའི་ངག་ཏུ། ཧོཿ དབྱིངས་རིག་ངོ་བོ་མ་བཅོས་པའིཿ གཅིག་ཏུ་ཤར་བ་སྙིང་རྗེའི་ཡུལཿ ཅིར་སྣང་མ་གྱུར་སངས་རྒྱས་ཞིངཿ བྱང་ཆུབ་ལམ་ལ་སེམས་མཆོག་བསྐྱེདཿ ཅེས་སེམས་བསྐྱེད་ལན་མང་དུ་བྱའོ། །དེ་ལྟར་སེམས་བསྐྱེད་བྱས་པའི་ཕན་ཡོན་ནི། དེ་བཞིན་གཤེགས་པས་གསུངས་པའི་མདོ་ལས། བྱང་ཆུབ་སེམས་ཀྱི་བསོད་ནམས་གང་། ། དེ་ལ་གལ་ཏེ་གཟུགས་མཆིས་ན། ། ནམ་མཁའི་ཁམས་ནི་ཀུན་གང་སྟེ། ། དེ་ནི་དེ་བས་ལྷག་པར་འགྱུར། ། སེམས་ཅན་ཀུན་གྱི་བསོད་ནམས་ཀྱི། ། ཕུང་པོ་ཇི་སྙེད་ཡོངས་བཟུང་བ། ། དེ་སྙེད་བྱང་ཆུབ་སེམས་དཔའ་ཡི། ། བྱང་ཆུབ་སེམས་ལ་རབ་ཏུ་འབྱུང་། ། ཞེས་དང་། སྤྱོད་འཇུག་ལས། བྱང་ཆུབ་སེམས་སྐྱེས་གྱུར་ན་སྐད་ཅིག་ལ། ། འཁོར་བའི་བཙོན་རར་བསྡམས་པའི་ཉམ་ཐག་རྣམས། ། རྒྱལ་བ་རྣམས་ཀྱིས་སྲས་ཞེས་རབ་བརྗོད་དེ། །འཇིག་རྟེན་ལྷ་མིར་བཅས་པས་ཕྱག་བྱར་་འགྱུར། ། ཞེས་པ་ལ་སོགས་པའི་ཕན་ཡོན་མཐའ་ཡས་པ་མདོ་རྒྱུད་ནས་གསུངས་སོ། ། མཇུག་ཏུ་བྱང་ཆུབ་ཀྱི་སེམས་མི་ཉམས་པར་རྒྱུད་ལ་བརྟན་ཕྱིར་བསླབ་བྱ་ནི། རབ་སེམས་ཅན་རེ་རེའི་དོན་དུ་ཡང་ཕན་པར་འདུག་ན་རང་གི་ལུས་སྲོག་ཕངས་མེད་དུ་གཏོང་བ་དང་། ཐ་མའང་བདག་པས་གཞན་གཅེས་ཀྱི་བློ་ལ་གཞོལ་བར་བྱའོ། ། ཞེས་གསུངས་པ་ལྟར་དང་པོ་སྦྱོར་བ་ཚད་མེད་བཞི་ལ་བློ་སྦྱོང་བ་དང་། གཉིས་པ་དངོས་གཞི་བྱང་ཆུབ་ཏུ་སེམས་བསྐྱེད་པ་དང་།གསུམ་པ་རྗེས་སུ་བསླབ་བྱའི་རིམ་པ་བཅས་ནི་སེམས་བསྐྱེད་ཀྱི་གཞི་དང་རྩ་བ་ཞིག་ཡིན།དེ་ཡང་ཚད་མེད་བཞི་ནི། ཐེག་ཆེན་པས་སེམས་ཅན་ཚད་མེད་པར་དམིགས་ནས་བསྒོམས་ཏེ་བསོད་ནམས་འཕེན་པར་བྱེད་པའི་སེམས་བཞི་སྟེ།219

ཛའི མ་ཆོས་རྫོ ས་པ་ཆེ ཡོའི་ མ ཞགཛའིབྱམས་པ་ཚད་མེད་དང་། སྙིང་རྗེ་ཚད་མེད། དགའ་བ་ཚད་མེད། བཏང་སྙོམས་ཚད་མེད་བཅས་ཡིན་ཞིང་། དེ་ལས་བྱམས་པ་ཚད་མེད་ཅེས་པ་ནི།་དམིགས་པ་སེམས་ཅན་ཚད་མེད་པ་ལ་དམིགས་ནས་རྣམ་པ་བདེ་བ་རྒྱུ་འབྲས་གཉིས་དང་ལྡན་པར་བྱའོ་སྙམ་དུ་སེམས་པ་ཞིག་ཡིན་ལ། བྱམས་པའི་དམིགས་ཡུལ་ནི། སེམས་ཅན་བདེ་བ་མེད་པ་ལ་དམིགས་པ་དང་། རྣམ་པ་ནི་སེམས་ཅན་དེ་དག་རྒྱུ་དགེ་བ། འབྲས་བུ་བདེ་བ་ཚད་མེད་པ་དང་འཕྲད་པའམ་ལྡན་ན་ཅི་མ་རུང་འདོད་པའོ། ། སྙིང་རྗེ་ཚད་མེད་ནི། དམིགས་པ་སེམས་ཅན་ཚད་མེད་པ་ལ་དམིགས་ནས་རྣམ་པ་སྡུག་བསྔལ་རྒྱུ་འབྲས་གཉིས་དང་བྲལ་བར་བྱའོ་སྙམ་དུ་སེམས་པ་ཞིག་ཡིན་ཞིང་། སྙིང་རྗེའི་དམིགས་ཡུལ་ནི། རྒྱུ་སྡིག་པ་དང་འབྲས་བུ་སྡུག་བསྔལ་ལ་དངོས་སུ་སྤྱོད་པ་རྣམས་ལ་དམིགས་པ་དང་། རྣམ་པ་ནི་རྒྱུ་མི་དགེ་བ་དང་འབྲས་བུ་སྡུག་བསྔལ་དང་བྲལ་ན་ཅི་མ་རུང་སྙམ་པའོ། །དགའ་བ་ཚད་མེད་ནི། དམིགས་པ་སེམས་ཅན་ཚད་མེད་པ་ལ་དམིགས་ནས་རྣམ་པ་སྡུག་བསྔལ་མེད་པའི་བདེ་བ་དམ་པ་དང་མི་འབྲལ་བར་བྱའོ་སྙམ་དུ་སེམས་པ་ཞིག་ཡིན་ཞིང་། དེའི་དམིགས་ཡུལ་ནི་སེམས་ཅན་གནས་སྐབས་མཐར་ཐུག་ཀུན་ཏུ་བདེ་སྐྱིད་དང་ལྡན་པ་ཞིག་ལ་དམིགས་པ་དང་། རྣམ་པ་ནི་བདེ་བ་ཚད་མེད་པ་རྣམས་དང་མི་འབྲལ་བར་འདོད་པའོ། ། བཏང་སྙོམས་ཚད་མེད་ནི། དམིགས་པ་སེམས་ཅན་ཚད་མེད་པ་ལ་དམིགས་ནས་རྣམ་པ་ཉེ་རིང་ཆགས་སྡང་དང་བྲལ་བའི་ངང་ལ་གནས་པར་བྱའོ་སྙམ་དུ་སེམས་པ་ཞིག་ཡིན་ཞིང་། དེའི་དམིགས་ཡུལ་ནི་སེམས་ཅན་ཉེ་རིང་ཆགས་སྡང་ཅན་ལ་དམིགས་པ་སྟེ། བློའི་རྣམ་པ་ནི་གཉེན་ལ་ཆགས་པ་བཏང་། དགྲ་ལ་སྡང་བ་བཏང་ནས།དགྲ་གཉེན་ལ་སེམས་སྙོམས་པའོ། ། དེ་རྣམས་ལག་ལེན་དུ་འཁྱེར་བའི་དུས་སུ་དམིགས་པ་ཡིད་ལ་བྱེད་པ་དང་། སྨོན་པ་ཡིད་ལ་བྱེད་པ་དང་། རྣམ་པ་ཡིད་220

ཛའིལེ ལྗ་བློ ་མོཇ་བྱིའིཙཱ རིཀྲོལ་བྱེད་པ་གསུམ་ལས། རྣམ་པ་ཡིད་ལ་བྱས་ནས་བསྒོམ་ན་རྒྱུད་ལ་སྐྱེ་སླ་བར་གསུངས་ཤིང་། སེམས་ཅན་ལ་དམིགས་པ་དང་། ཆོས་ལ་དམིགས་པ་དང་།དམིགས་པ་མེད་པ་སོགས་ཚད་བཞི་རེ་རེ་ལའང་སྤྱོར་བར་བྱའོ། །དངོས་གཞི་བྱང་ཆུབ་ཏུ་སེམས་བསྐྱེད་པ་ནི། སྨོན་པ་དང་འཇུག་པ་རང་གི་རྒྱུད་ཚོད་དང་མཐུན་པར་ཁས་བླངས་ནས་ཡང་དང་ཡང་དུ་བློ་སྦྱོང་བ་ཞིག་ཡིན།རྗེས་བསླབ་བྱའི་རིམ་པ་ནི། སྨོན་པའི་བསླབ་བྱ་དང་། འཇུག་པའི་བསླབ་བྱ་གཉིས་ལས། དང་པོ་སྨོན་པའི་བསླབ་བྱ་ནི། བདག་གཞན་མཉམ་པ་དང་། བརྗེ་བ་དང་། བདག་པས་གཞན་གཅེས་པའི་བྱང་ཆུབ་ཀྱི་སེམས་གསུམ་ལ་བློ་སྦྱོང་བའོ། ། གཉིས་པ་འཇུག་པའི་བསླབ་བྱ་ནི། 〈ཕར་ཕྱིན་དྲུག་〉ལས། དང་པོ་སྦྱིན་པའི་ཕར་ཕྱིན་གྱི་ངོ་བོ་ནི། ཁྱད་ཆོས་བཞི་ལྡན་གྱི་གཏོང་སེམས་དགེ་བ་ས་བོན་དང་བཅས་པ་ཡིན་ཞིང་། དེ་ལ་དབྱེ་ན་ཟང་ཟིང་གི་སྦྱིན་པ་དང་། ཆོས་ཀྱི་སྦྱིན་པ་དང་། མི་འཇིགས་པ་སྐྱབས་ཀྱི་སྦྱིན་པའོ། ། གཉིས་པ་ཚུལ་ཁྲིམས་ཀྱི་ངོ་བོ་ནི། ཁྱད་ཆོས་བཞི་ལྡན་གྱི་སྤོང་སེམས་ས་བོན་དང་བཅས་པ་སྟེ། དེ་ལ་དབྱེ་ན་ཉེས་སྤྱོད་སྡོམ་པའི་ཚུལ་ཁྲིམས་དང་། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་དང་གསུམ་ཡོད།གསུམ་པ་བཟོད་པའི་ངོ་བོ་ནི། མི་འཁྲུགས་པའི་སེམས་ས་བོན་དང་བཅས་པ་སྟེ། དེ་ལ་དབྱེ་ན་གཞན་གྱི་ལོག་སྒྲུབ་བཟོད་པའི་བཟོད་པ་དང་། ཆོས་ཕྱིར་དཀའ་སྤྱད་བཟོད་པའི་བཟོད་པ། ཆོས་ཉིད་ཟབ་མོའི་དོན་ལ་མི་སྐྲག་པའི་བཟོད་པ་དང་གསུམ་མོ། ། བཞི་པ་བརྩོན་འགྲུས་ཀྱི་ངོ་བོ་ནི། ཁྱད་ཆོས་བཞི་ལྡན་གྱི་དགེ་ཚོགས་ལ་སྤྲོ་བཞིན་འཇུག་པའི་དགེ་སེམས་ས་བོན་དང་བཅས་པ་སྟེ།དེ་ལ་དབྱེ་ན་སྦྱོར་བའི་བརྩོན་འགྲུས་དང་། གོ་ཆའི་བརྩོན་འགྲུས། ཆོག་ཤེས་221

ཐོའི མའ་ས་རྔོ སཕབ་ཆེ 44འི་ མ ཐོའིམེད་པའི་བརྩོན་འགྲུས་དང་གསུམ་མོ། ། ལྔ་པ་བསམ་གཏན་གྱི་ངོ་བོ་ནི། ཁྱད་ཆོས་བཞི་ལྡན་གྱི་དམིགས་པ་ལ་རྩེ་གཅིག་པའི་སེམས་ས་བོན་དང་བཅས་པ་སྟེ།དེ་ལ་དབྱེ་ན་བྱིས་པ་ཉེར་སྤྱོད་ཀྱི་བསམ་གཏན་དང་། དོན་རབ་འབྱེད་པའི་བསམ་གཏན། དེ་བཞིན་གཤེགས་དགེའི་བསམ་གཏན་དང་གསུམ་མོ། ། དྲུག་པ་ཤེས་རབ་ཀྱི་ངོ་བོ་ནི། ཆོས་རབ་ཏུ་རྣམ་པར་འབྱེདཚོཔའི་སེམས་པ་ས་བོན་དང་བཅས་པ་སྟེ། དེ་ལ་དབྱེ་ན་ཐོས་པའི་ཤེས་རབ་དང་། བསམ་བྱུང་གི་ཤེས་རབ། སྒོམ་བྱུང་གི་ཤེས་རབ་དང་གསུམ་མོ། ། གོང་དུ་སྨོས་པའི་ཕར་ཕྱིན་དྲུག་རེ་རེ་བཞིན་ཁྱད་ཆོས་བཞི་དང་ལྡན་པའི་སྒོ་ནས་ཉམས་སུ་ལེན་དགོས་ཏེ།〈མདོ་སྡེ་རྒྱན་〉ལས། སྦྱིན་པའི་མི་མཐུན་ཕྱོགས་ཉམས་དང་། ། རྣམ་པར་མི་རྟོག་ཡེ་ཤེས་ལྡན། ། འདོད་པ་ཐམས་ཅད་ཡོངས་རྫོགས་བྱེད། ། སེམས་ཅན་རྣམ་སྨིན་བྱེད་པ་གསུམ། ། ཞེས་གསུངས་པའི་ཕྱིར། དེ་ཡང་སྨོན་པ་དང་འཇུག་པའི་ཁྱད་པར་ནི། འབྲས་བུ་ལ་དམ་བཅའ་བ་སྨོན་པ་དང་། རྒྱུ་ལ་དམ་བཅའ་བ་འཇུག་པ་ཡིན་པར་གསུངས། སེམས་ཅན་གཞན་དོན་བྱེད་པའི་བསྡུ་བའི་དངོས་པོ་བཞི་ནི། སྦྱིན་པས་འཁོར་དུ་བསྡུ—་བ་དང་། སྙན་པར་སྨྲ་བ་དང་།གདུལ་བྱ་ཆོས་ཀྱི་དོན་ལ་སྤྱོད་དུ་འཇུག་པ་དང་། རང་གཞན་ལ་བསྟན་པ་དེ་བཞིན་དེའི་དོན་དང་མཐུན་པར་སྤྱོད་པ་དང་བཞི་ཡིན་ལ། དེ་ལྟར་དོན་དམ་བྱང་ཆུབ་ཀྱི་རྩལ་སྣང་ཀུན་རྫོབ་བྱང་ཆུབ་ཀྱི་སེམས་ཚད་མེད་བཞི་སོགས་ཀྱི་ངང་ནས་སེམས་བསྐྱེད་པར་བྱ་དགོས་ཏེ། 〈རྫོགས་ཆེན་ཀློང་ཆེན་སྙིང་ཏིག་གི་སྔོན་འགྲོའི་འབྲུ་འགྲེལ་〉ལས། དང་པོ་ཚད་མེད་བཞིའི་བློ་སྦྱོང་བ་ལ། དང་པོ་བཏང་སྙོམས་ཞེས་བྱ་བ་ནི། དགྲ་ལ་ཞེ་སྡང་བཏང་། གཉེན་ལ་དགའ་གདུང་བཏང་། སེམས་ཅན་ཐམས་ཅད་ལ་ཉེ་རིང་དང་ཆགས་སྡང་མེད་པར་སྙོམ་པ་ལ་བཏང་སྙོམས་ཞེས་བྱ། ད་ལྟའི་གནས་སྐབས་ན་ཕ་མ་དང་གཉེན་འདུན་222

ཛའིལེ ལྗ་ལ ་མོང་བྱིའིཙཱ རིསོགས་རང་ཕྱོགས་ལ་ཤིན་ཏུ་ཆགས། དགྲ་དང་དེའི་ཕྱོགས་ལ་སྡང་ཞེན་མི་བཟོད་པར་བྱེད་པ་འདི་ཡང་མ་བརྟགས་པའི་སྐྱོན་དུ་འདུག འདི་ལྟར་ཚེ་རབས་སྔ་མར་དགྲས་ཀྱང་གཉེན་བྱས། གཉེན་གྱིས་ཀྱང་དགྲ་བྱས་པ་ལ་ཐེ་ཚོམ་མེད། ད་ལྟའང་དགྲར་བཟུང་ཡང་དེས་རང་ལ་གནོད་ཐུབ་པའི་ངེས་པའང་མེད། རང་གིས་བསྟུན་ཤེས་ན་གཉེན་བཞིན་ཕན་ཐོགས་པའང་སྲིད་ལ།གཉེན་ཡིན་ཀྱང་བུ་ཚས་ཕ་མ་བསླུ་བ་བཞིན། འགལ་ཟླ་དང་བསྡོངས་ནས་དེའི་ཕྱོགས་བཟུང་། ནོར་འཕྲོག་པ་རྩོད་པ་འགྱེད་པ་སོགས་མཐོང་ཆོས་སུ་གྱུར་པ་དང་། གལ་ཏེ་གཅིག་ལ་མཛའ་བ་ལྟར་སྣང་ཡང་། དེ་ལ་མི་འདོད་པ་བྱུང་ཚེ་རང་ལའང་སྡུག་བསྔལ་བསྐྱེད་ཅིང་གནས་སྐབས་ཀྱི་བདེ་བ་འཇོམས་པ་དང་།མཐར་ཐུག་དགེ་བའི་གེགས་རླབས་པོ་ཆེ་བྱས་ཏེ་ངན་སོང་དུ་བསྐྱུར་བའང་ཡོད་ན་དེ་ལས་དགྲར་གྱུར་པ་ཅི་ཞིག་ཡོད། མ་འོངས་པའི་ཆ་ལ་ཡང་དགྲ་གཉེན་དུ་འགྱུར་བ་དང་། གཉེན་དགྲ་རུ་འགྱུར་བ་སོགས་ངེས་པ་མེད། དེས་ན་སེམས་ཅན་ཐམས་ཅད་ལ་ཉེ་རིང་ཆགས་སྡང་དང་བྲལ་ཏེ་ཐམས་ཅད་ཕན་འདོགས་པའི་ཡུལ་དུ་མཉམ་ཞིང་སྙོམས་པར་བལྟའོ་སྙམ་དུ་དྲང་སྲོང་གིས་མགྲོན་འགྱེད་པ་ལྟར་ནམ་མཁས་གར་ཁྱབ་ཀྱི་སེམས་ཅན་ཐམས་ཅད་ལ་ཁྱད་པར་མེད་པ་བྱུང་གི་བར་བློ་སྦྱོང་ངོ་། ། དེ་ནས་བྱམས་པ་སྒོམ་པ་ནི་སེམས་ཅན་ཐམས་ཅད་ལ་དམིགས་ནས། བུ་ཚ་ཆུང་ངུར་ཕ་མས་བརྩེ་ཞིང་ལོག་སྒྲུབ་བཟོད་པ་ལྟར།སེམས་ཅན་དེ་དག་བདེ་བ་དང་ལེགས་པའི་དཔལ་དང་ལྡན་ན་ཅི་མ་རུང་།ཐབས་ཇི་ལྟ་བུས་ཕན་གདགས་པར་བྱ་སྙམ་དུ་བསམ་ལ། ལུས་ངག་གི་སྤྱོད་ལམ་རྣམས་ཀྱང་འཇམ་ཞིང་སྙན་པར་སྨྲ་བ་ལ་སོགས་པས་སེམས་ཅན་རྣམས་བདེ་ཐབས་སྐྱིད་ཐབས་ཁོ་ན་ལ་བརྩོན་པ་བྱ་མས་བྱིའུ་གསོ་བ་ལྟར་བྱམས་པ་བསྒོམ་ཞིང་རྩལ་སྦྱོང་ངོ་། ། དེ་ནས་སྙིང་རྗེ་སྒོམ་པ་ནི། གང་ཞིག་ནག་ཅན་223

ཐོའི མབཙུས་ཅསྡོ ས་ལ་3) བསྒོའི་ ཟུབ 〈ཆོབཙོན་དོང་དུ་བཅུག་པ་དེ་ཉིད་མཐར་གསོད་དུ་ཉེ་བའམ། ཤན་པའི་མདུན་སར་དུད་འགྲོ་བའི་འཆི་ཁ་མ་ལྟ་བུའི་སེམས་ཅན་སྡུག་བསྔལ་དྲག་པོས་མནར་བ་ཞིག་བློ་ཡུལ་དུ་བསམས་ལ། དེ་ལ་བརྩེ་བའི་ཡུལ་མ་དང་བུའི་འདུ་ཤེས་བསྐྱེད་དེ་སྡུག་བསྔལ་འདི་ལས་ད་ལྟ་ཉིད་དུ་མྱུར་བ་ཉིད་དུ་ཐར་ན་ཅི་མ་རུང་སྙམ་པའི་སྙིང་རྗེ་ཤས་མི་བཟོད་པ་མཆི་མ་ཐོན་པ་སྒོམ་ཞིང་། དེ་ནས་རིམ་པར་ངན་སོང་གསུམ་ལ་སོགས་པ་དང་། དེར་སྐྱེ་བའི་རྒྱུ་མི་དགེ་ལས་ལ་སྤྱོད་པ་ཐམས་ཅད་ལ་བསྒོམ། དེ་རྣམས་ལ་སྙིང་རྗེ་སྐྱེས་ནས་མཐར་ནམ་མཁས་གར་ཁྱབ་སེམས་ཅན་གྱིས་ཁྱབ། སེམས་ཅན་གྱིས་གར་ཁྱབ་ལས་ངན་དང་སྡུག་བསྔལ་གྱིས་ཁྱབ་པས།ལས་ངན་དང་སྡུག་བསྔལ་ཁོ་ན་ལ་སྤྱོད་པའི་སེམས་ཅན་འདི་རྣམས་སྙིང་རེ་རྗེ།འདི་ཐམས་ཅད་རིགས་དྲུག་སོ་སོའི་ལས་སྣང་སྡུག་བསྔལ་བག་ཆགས་ཐམས་ཅད་དང་བྲལ་ནས། གཏན་གྱི་བདེ་བ་རྫོགས་པའི་སངས་རྒྱས་ཀྱི་གོ་འཕང་ཐོབ་ན་ཅི་མ་རུང་སྙམ་དུ་སྙིང་ཐག་པ་ནས་བསྒོམ་ཞིང་མཐར་མི་དམིགས་པའི་ངང་དུ་མཉམ་པར་འཇོག་གོ ། དེ་ནས་དགའ་བ་ནི། མཐོ་རིས་ཀྱི་ཡུལ་ན་སུ་ཞིག་བདེ་ཞིང་སྐྱིད་པ། ཚེ་རིང་བ་འཁོར་མང་བ། ལོངས་སྤྱོད་དང་ལྡན་པ་ཞིག་དམིགས་ཡུལ་དུ་བསམས་ནས། དེ་ལ་འགྲན་སེམས་དང་ཕྲག་དོག་མེད་པར།ད་དུངེ་འདི་བས་ཀྱང་མངོན་མཐོའི་དཔལ་གྱིས་འབྱོར་ཞིང་འཚེ་བ་མེད་པ།ཤེས་རབ་ཆེ་བ་ལ་སོགས་པའི་ཕུན་སུམ་ཚོགས་པར་ཤོག་ཅིག སེམས་ཅན་གཞན་རྣམས་ཀྱང་འདི་ལྟ་བུའི་གོ་འཕང་ལ་གནས་ན་ང་རེ་དགའ་སྙམ་པ་དང་།ཁྱད་པར་དུ་རང་ལ་གནོད་བྱེད་ཀྱི་དགྲ་དང་སེམས་ལ་ཕྲག་དོག་གི་གནས་སུ་གྱུར་པ་ཐམས་ཅད་ལ། གཞན་འབྱོར་ཕུན་སུམ་ཚོགས་པ་ལ་མི་བཟོད་པའི་བློ་ངན་གྱི་རྩ་བ་དྲུང་ནས་ཕྱུངས་ཏེ། བདེ་བ་དང་ལྡན་པའི་ཆ་ཐམས་ཅད་ལ་དགའ་བ་ཁྱད་པར་ཅན་རྔ་མོང་གིས་རྔེའུ་སྟོར་ནས་རྙེད་པ་ལྟར་དགའ་བ་བསྒོམ་224

ཛའིལེ ་ལྔ་པ ་མོང་ཅིའི་སྔོ རིགྲོཞིང་མཐར་དམིགས་པ་མེད་པའི་ངང་ལ་བཞག་གོ ། དེ་ལྟར་ཚད་མེད་པ་བཞི་པོ་ཡང་ཚུར་བསྡུས་ན་བསམ་པ་བཟང་པོ་ཞིག་ལ་འདུ་བ་ཡིན་པས་དུས་རྟག་ཏུ་བསམ་པ་བཟང་པོ་ཁོ་ན་ལ་བསླབ་དགོས་ཏེ། ཇི་སྐད་དུ། བསམ་པ་བཟང་ན་ས་དང་ལམ་ཡང་བཟང་། ། བསམ་པ་ངན་ན་ས་དང་ལམ་ཡང་ངན། ། ཐམས་ཅད་བསམ་པ་དག་ལ་རག་ལས་པས། ། རྟག་ཏུ་བསམ་པ་བཟང་ལ་འབད་པར་བྱ། ། ཞེས་གསུངས་སོ། ། གཉིས་པ་སེམས་བསྐྱེད་པ་དངོས་ལ། བློ་སྟོབས་ཀྱི་སྒོ་ནས་དབྱེ་ན་གསུམ་ཡོད་དེ། སྔོན་ལ་རང་ཉིད་སངས་རྒྱས་ཀྱི་གོ་འཕང་ཐོབ་པར་བྱས་ནས་རྗེས་སུ་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པར་འདོད་པ་ལྟ་བུའི་སེམས་བསྐྱེད། རང་དང་སེམས་ཅན་ཐམས་ཅད་ལྷན་ཅིག་ཏུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་འདོད་ན་མཉན་པ་ལྟ་བུའམ་ཡེ་ཤེས་དམ་པའི་སེམས་བསྐྱེད། སྔོན་ལ་སེམས་ཅན་ཐམས་ཅད་སངས་རྒྱས་ཀྱི་གོ་འཕང་ལ་བཀོད་དེ་ཕྱི་ནས་རང་ཉིད་འཚང་རྒྱ་བར་འདོད་པ་རྫི་བོ་ལྟ་བུའམ་དཔེ་མེད་པའི་སེམས་བསྐྱེད་དང་གསུམ། ས་མཚམས་ཀྱིས་དབྱེ་ན། ཚོགས་སྦྱོར་གྱི་ལམ་ན་མོས་པས་སྤྱོད་པའི་སེམས་བསྐྱེད། ས་དང་པོ་ནས་བདུན་པའི་བར་ལ་ལྷག་བསམ་རྣམ་དག་གི་སེམས་བསྐྱེད། དག་པ་ས་གསུམ་ན་རྣམ་པར་སྨིན་པའི་སེམས་བསྐྱེད། སངས་རྒྱས་ཀྱི་ས་ན་སྒྲིབ་པ་སྤངས་པའི་སེམས་བསྐྱེད་དང་བཞི། སེམས་བསྐྱེད་རང་གི་ངོ་བོས་དབྱེ་ན། ཀུན་རྫོབ་སེམས་བསྐྱེད་དང་དོན་དམ་སེམས་བསྐྱེད་གཉིས་ཡོད། ཀུན་རྫོབ་སེམས་བསྐྱེད་ལ་ཡང་ནང་གསེས་ཀྱི་དབྱེ་བ་གཉིས་ཏེ། སྨོན་པ་སེམས་བསྐྱེད་དང་། འཇུག་པ་སེམས་བསྐྱེད་གཉིས། དེ་ཡང་སྤྱོད་འཇུག་ལས། འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། ། དེ་བཞིན་མཁས་པས་འདི་གཉིས་ཀྱི། ། བྱེ་བྲག་རིམ་བཞིན་ཤེས་པར་བྱ། ། ཞེས་གསུངས་་པ་ལྟར། དང་པོ་ངས་སེམས་ཅན་225

ཛ〉 མའཛུས་རྫོ ས་པ་ཆེ འཛའི་ མ གཛའི ་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་ཐོབ་པ་ཞིག་བྱ་སྙམ་པ་ནི།འགྲོ་བར་འདོད་པ་ལྟ་བུ་སྨོན་པ་སེམས་བསྐྱེད། སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ་བའི་ཆེད་དུ། སྦྱིན་པ་གཏོང་བ་སོགས་ལམ་ཕ་རོལ་ཏུ་ཕྱིན་པ་དྲུག་ལ་དངོས་སུ་སློབ་པ་ནི། འགྲོ་བ་དངོས་ལྟ་བུ་འཇུག་པ་བྱང་ཆུབ་ཀྱི་སེམས་ཡིན། དོན་དམ་སེམས་བསྐྱེད་མཚན་ཉིད་པ་བསྒོམ་སྟོབས་ཀྱིས་ཐོབ་དགོས་པས་ཆོ་ག་ལ་མི་ལྟོས། འདིར་ལས་དང་པོ་པས་ཀུན་རྫོབ་སེམས་བསྐྱེད་ཆོ་ག་ལ་ལྟོས་པ་ཡིན་པས་བླ་མ་ལས་ལེན་ཚུལ་སེམས་བསྐྱེད་འབོག་ཆོག་ལྟར་བྱ། དེ་ལྟར་ཐོབ་པའི་སེམས་བསྐྱེད་དེ་མི་ཉམས་ཤིང་བརྟན་པ་གོང་དུ་འཕེལ་བའི་ཕྱིར་ཡང་དང་ཡང་དུ་བླང་དགོས། དེ་ཡང་མདུན་གྱི་ནམ་མཁར་སངས་རྒྱས་དང་བྱང་ཆུབ་སེམས་དཔའི་ཚོགས་སེམས་བསྐྱེད་ཀྱི་དཔང་པོར་དམིགས་ལ། འདི་ལྟར་ནམ་མཁའི་མཐས་ཁྱབ་པའི་སེམས་ཅན་འདི་ཐམས་ཅད་ཕ་མར་མ་གྱུར་པ་ནི་གཅིག་ཀྱང་མེད། ཕ་མར་གྱུར་པའི་ཚེ་ད་ལྟའི་སྒོ་ནས་བསྐྱེད་བསྲིངས་པའི་དྲིན་ཅན་ཤ་སྟག་ཡིན་པར་ངེས། དེ་ལྟ་བའི་༄ཕ་མ་དྲིན་ཅན་ཐམས་ཅད་འཁོར་བ་སྡུག་བསྔལ་གྱི་གནས་འདིར་བཞག་ནས་རང་ཉིད་གཅིག་པུ་ཐར་པ་ལ་དགོས་པ་ཅི་ཡོད། དེའི་ཕྱིར་བདག་གིས་སེམས་ཅན་ཐམས་ཅད་ཀྱི་དོན་དུ་བྱང་ཆུབ་མཆོག་ཏུ་སེམས་བསྐྱེད་ནས་སྔོན་གྱི་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་མཛད་སྤྱོད་རླབས་པོ་ཆེ་ལ་བསླབ་ཅིང་།འཁོར་ན་སེམས་ཅན་གཅིག་ཀྱང་མི་གནས་པ་དེ་ཙམ་དུ་བརྩོན་འགྲུས་བརྩམ་མོ་སྙམ་པས། ཧོ་ཞེས་པ་ངོ་མཚར་བའི་དོན་ཏེ། དེ་ཡང་འདི་ལྟར་སེམས་ཅན་ཐམས་ཅད་རང་རང་གིས་ལས་མི་འདྲ་བ་དུ་མ་བསགས་པའི་ལས་དང་བག་ཆགས་ཀྱི་དབང་གིས། འཁོར་བའི་གནས་རིས་དང་། དངོས་པོ་སྣ་ཚོགས།བདེ་སྡུག་སྣ་ཚོགས་ཀྱི་ཚུལ་དུ་སྣང་བ་རྣམས་དོན་ལ་མེད་བཞིན་དུ་སྣང་བ་མ་226

ཛའིལེ ་ལྔ་པ ་མོཇ་བྱིའི་སྨོ ཝཱབྲོའགགས་པའི་ཆུ་ཟླའི་གཟུགས་བརྙན་སྣང་ཡང་བདེན་པར་མ་གྲུབ་པ་ལྟར་རྫུན་གྱིས་རིས་སུ་བྲིས་པ་ཀུན་རྫོབ་ཀྱི་ཆོས་བསླུ་བའི་རང་བཞིན་ཅན་ལ་ཞེན་ཅིང་ཆགས་པས། འཁོར་བ་ནས་འཁོར་བར་སྐྱེ་ཞིང་རྒྱུན་འབྲེལ་ཏེ་ལུ་གུ་རྒྱུད་ལྟར་བར་མ་ཆད་པར་སྡུག་བསྔལ་ཁོ་ནའི་ངང་དུ་འཁྱམས་པའི་འགྲོ་བ་འདི་དག་ཐམས་ཅད་ལས་སྣང་སྣ་ཚོགས་ཀྱི་སྡུག་བསྔལ་བག་ཆགས་དང་བཅས་པ་བྲལ་ནས། རང་གི་རིག་པ་བདེ་བར་གཤེགས་པའི་སྙིང་པོ་འོད་གསལ་བའི་ཡེ་ཤེས་སྤྲོས་པ་ཐམས་ཅད་དང་བྲལ་བའི་དབྱིངས་སུ་དབུགས་འབྱིན་གྱི་ངལ་གསོ་ཐོབ་ ཚོཔརཁྱ་བའི་ཕྱིར་དུ། ཚད་མེད་པ་བཞི་ཡི་དོན་རྣམས་དྲན་པར་བྱས་ལ་དེའི་ངང་ནས་སེམས་ཐམས་ཅད་འབྲས་བུ་སངས་རྒྱས་ཀྱི་ས་ལ་འགོད་འདོད་ཀྱིས་སྨོན་པ་དང་། དེའི་རྒྱུ་ཕ་རོལ་ཏུ་ཕྱིན་པ་རྣམས་ལ་བསླབ་པར་བྱ་བ་འཇུག་པའི་སེམསགཉིས་བསྐྱེད་དོ། ། ཞེས་ལན་མང་དུ་བརྗོད་མཐར། ཚོགས་ཞིང་གི་ལྷ་ཚོགས་རྣམས་ལ་མོས་གུས་དུང་དུང་བ་ཞིག་བྱས་པས། ལྷ་ཚོགས་ཐམས་ཅད་མཐའ་ནས་རིམ་བཞིན་འོད་དུ་ཡལ་ཏེ་དབུས་ཀྱི་བླ་མ་སྐྱབས་གསུམ་ཀུན་འདུས་ལ་ཐིམ། བླ་མ་ཡང་འོད་དུ་ཞུ་ནས་རང་ལ་ཐིམ་པའི་རྐྱེན་གྱིས་སྐྱབས་ཡུལ་ལྷ་ཚོགས་དེ་དག་གི་ཐུགས་རྒྱུད་ན་བཞུགས་པའི་དོན་དམ་པའི་བྱང་ཆུབ་ཀྱི་སེམས་རང་རྒྱུད་ལ་ལྷང་གིས་སྐྱེས་པར་བསམ་ལ། བསྔོ་བ་དང་སྨོན་ལམ་སོགས་བྱ།དེ་ལྟ་བུའི་བྱང་ཆུབ་ཀྱི་སེམས་བསྐྱེད་པ་འདི་ནི། ཆོས་ཐམས་ཅད་ཀྱི་སྙིང་པོ་དྲིལ་བ་ཡིན་པས། ཡོད་ན་དེས་ཆོག་མེད་ན་ཐབས་ཆག་ཡིན་པས། དུས་དང་རྣམ་པ་ཐམས་ཅད་དུ་རང་རྒྱུད་ལ་བྱང་ཆུབ་ཀྱི་སེམས་སྐྱེ་བའི་ཐབས་ལ་སྒོ་དུ་མ་ནས་འབད་པར་བྱའོ། ། གསུམ་པ། བསླབ་བྱ་ལ་སྨོན་འཇུག་གཉིས་ལས་དང་པོ་སྨོན་པའི་བསླབ་བྱ། བདག་གཞན་མཉམ་པ། བརྗེ་བ། བདག་པས་གཞན་གཅེས་པར་བསྒོམ་པ་དང་གསུམ། དང་པོ་ནི་འདི་ལྟར་བདག་དང་སེམས་ཅན་227

ཛའི མ་ཆོས་རྫོགས་ལ་ཆེ ཡོའི་ མ ཞགཛའིཐམས་ཅད་བདེ་བ་འདོད། སྡུག་བསྔལ་མི་འདོད་པ་བློ་གཅིག་ཏུ་མཐུན་ཀྱང་སེམས་ཅན་རྣམས་ནི་དགེ་སྡིག་བླང་དོར་གྱི་གནས་ལ་རྨོངས་པས་རྟག་ཏུ་སྡུག་བསྔལ་རྒྱུ་འབྲས་ལ་སྤྱོད་པ་འདི་སྙིང་རེ་རྗེ། བདག་དམ་པའི་ཆོས་ཀྱི་སྒོར་ཞུགས་པས་ཁེ་ཉེན་གྱི་ཁྱད་པར་ཤེས་པ་ཡིན་པས། མ་རྒན་སེམས་ཅན་ཐམས་ཅད་རང་དང་ཁྱད་པར་མེད་པར་བརྩེ་བས་སྐྱོང་། ལོག་སྒྲུབ་དང་ཕྱོགས་རིས་བཟོད་པར་བྱས་ཏེ། བདག་གཞན་མཉམ་པ་ཉིད་དུ་བལྟ་བར་བྱའོ་སྙམ་དུ་ཡང་ཡང་བསྒོམ་མོ། ། གཉིས་པ་བདག་གཞན་བརྗེ་བ་ནི། སྡུག་བསྔལ་གྱིས་གདུང་བའི་སེམས་ཅན་མཐོང་ཆོས་སུ་གྱུར་པའམ་མིན་ན་སྡུག་བསྔལ་གྱིས་གདུངས་པའི་སེམས་ཅན་ཞིག་མདུན་དུ་བསམས་ནས། རང་གི་དབུགས་ཕྱིར་རྒྱུ་བའི་ཚེ་བདག་གི་བདེ་བ་དང་ལེགས་པ། ལུས་དང་ལོངས་སྤྱོད་དགེ་བའི་རྩ་བ་དང་བཅས་པ་གོས་ཕུད་དེ་གཡོགས་པ་ལྟར་ཁོང་ལ་བྱིན། ཁོང་གི་སྡུག་བསྔལ་ཅི་ཡོད་ཐམས་ཅད་རང་ཉིད་ཀྱིས་དང་དུ་བླང་བར་བསམ་པ་དང་ལྷན་ཅིག་དབུགས་ནང་དུ་བརྔུབས་པས། དེ་ཉིད་བདེ་བ་དང་ལྡན་ཞིང་སྡུག་བསྔལ་དང་བྲལ་བར་བསམ་ཞིང་གཏོང་ལེན་སེམས་ཅན་གཅིག་ནས་ཐམས་ཅད་ཀྱི་བར་ལ་རིམ་པར་བསྒོམ་མོ། ། གསུམ་པ་བདག་པས་གཞན་གཅེས་པར་བསྒོམ་པ་ནི།བདག་འཁོར་བར་གནས་རུང་དམྱལ་བར་སྐྱེས་རུང་། ན་རུང་། ཚ་རུང་།ཉམས་ཉེས་ཅི་བྱུང་ཡང་བཟོད་པར་བྱ་ཡི། སེམས་ཅན་གཞན་གྱི་སྡུག་བསྔལ་བདག་ལ་སྨིན་པར་ཤོག་ཅིག བདག་གི་བདེ་བ་དང་དགེ་བའི་འབྲས་བུ་ཁོང་ལ་རྫོགས་པར་ཤོག་ཅིག་སྙམ་དུ་ཞེ་ཐག་པ་ནས་བསམ་ཞིང་དངོས་སུ་ཡང་དེ་ལྟར་ཉམས་སུ་བླང་ངོ་། །གཉིས་པ། འཇུག་པའི་བསླབ་བྱ་ཕ་རོལ་ཏུ་ཕྱིན་པ་དྲུག་ནི་སྦྱིན་པ་ཚུལ་ཁྲིམས་བཟོད་པ་བརྩོན་འགྲུས་བསམ་གཏན་ཏེ། ཐབས་སྤྱོད་པའི་ཕྱོགས་ཀྱི་ཕ་228

ཛའིལེ ་ལྔ་པ ་མོང་ཕྱིའི་སྔོ རིབྲོརོལ་ཏུ་ཕྱིན་པ་ལྔ། ཤེས་རབ་ཡེ་ཤེས་ཀྱི་ཚོགས་ཏེ་དྲུག་ཡིན། དང་པོ་སྦྱིན་པའི་ཕ་རོལ་ཏུ་ཕྱིན་པ་ལ། ཟང་ཟིང་གི་སྦྱིན་པ། ཆོས་ཀྱི་སྦྱིན་པ། ཚིའཇིགས་པ་སྐྱབས་ཀྱི་སྦྱིན་པ་དང་གསུམ། ཟང་ཟིང་གི་སྦྱིན་པ་ལ་གཏོང་བ་དང་། གཏོང་བ་ཆེན་པོ། ཤིན་ཏུ་གཏོང་བ་དང་གསུམ། གཏོང་བ་ནི་སེམས་ཅན་ཐམས་ཅད་ཀྱི་དོན་དུ་ནོར་རྫས་ལ་ཆགས་ཞེན་མེད་པར་ཡར་མཆོད་མར་སྦྱིན་སོགས་དགེ་བའི་ཕྱོགས་སུ་གཏོང་བ་དེ་ཡིན། རྗེ་མི་ལའི་ཞལ་ནས། ལྟོ་ཁ་ནས་བྲུས་ལ་སྦྱིན་པ་ཐོངས། ཞེས་གསུངས་སོ། ། གཏོང་བ་ཆེན་པོ་ནི་རྟ་དང་གླང་པོ་དང་བུ་མོ་ལ་སོགས་རང་ལ་ལྷག་པར་ཙིས་ཆེ་བ་དང་། དཀོན་པའི་རིགས་གཞན་ལ་སྦྱིན་པ་དེ་ཡིན། ཤིན་ཏུ་གཏོང་བ་ནི། རང་གི་ལུས་དང་སྲོག་དང་ཡན་ལག་ལ་སོགས་སྦྱིན་པར་གཏོང་བ་སྟེ། དཔེར་ན་རྒྱལ་བུ་སྙིང་སྟོབས་ཆེན་པོས་སྟག་མོར་ལུས་སྦྱིན་བཏང་བ་ལྟ་བུ་ཡིན། ཆོས་ཀྱི་སྦྱིན་པ་ནི། གཞན་ལ་དབང་བསྐུར།ཆོས་བཤད། ལུང་འབོགས་པ་སོགས་གཞན་རྒྱུད་དགེ་བ་ལ་སྦྱོར་བའི་ཐབས་བྱེད་པ་དེ་ཡིན། མི་འཇིགས་པ་སྐྱབས་ཀྱི་སྦྱིན་པ་ནི། སེམས་ཅན་སྐྱབས་མེད་པ་ལ་སྐྱབས། མགོན་མེད་པ་ལ་མགོན། དཔུང་གཉེན་མེད་པ་ལ་དཔུང་གཉེན་བྱེད་པ་ཐམས་ཅད་དང་། ཁྱད་པར་སེམས་ཅན་གྱི་སྲོག་བསྐྱབས་པ་ཕན་ཡོན་ཆེ་བར་གསུངས་སོ། ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ། ཉེས་སྤྱོད་སྡོམ་པའི་ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་དང་གསུམ། དང་པོ་ཉེས་སྤྱོད་སྡོམ་པའི་ཚུལ་ཁྲིམས་ནི། ལུས་ངག་ཡིད་ཀྱི་སྒོ་ནས་མི་དགེ་བ་བཅུ་སོགས་ཉེས་སྤྱོད་སྒྲུབ་པའི་བློ་རྣམས་དུག་བཞིན་དུ་སྤོང་བ་དེ་ཡིན། ཇི་སྐད་དུ། སྡིག་པ་ཆུང་ངུ་ཙམ་ལ་ཡང་། ། མི་གནོད་སྙམ་དུ་བརྙས་མི་བྱ། ། མེ་སྟག་ཕྲ་མོ་གཅིག་གིས་ཀྱང་། ། རྩྭ་ཕུང་རི་ཙམ་སྲེག་པར་བྱེད། ། ཅེས་གསུངས། དགེ་བ་ཆོས་སྡུད་ཀྱི་ཚུལ་ཁྲིམས་ནི། དགེ་བའི་རྩ་བ་ཆ་229

ཛའི མཞེ་ས་རྔོགས་ས་ཆེ ༠སྡོའི་ མ ཞ ཛའི ་ཕྲ་མོ་རེ་ཡན་ཆད་དུས་དང་རྣམ་པ་ཐེམས་ཅད་དུ་ཅི་འགྲུབ་གང་འགྲུབ་ཏུ་བྱེད་པ་དེ་ཡིན།་སེམས་ཅན་དོན་བྱེད་ཀྱི་ཚུལ་ཁྲིམས་ནི། རང་འདོད་རྩ་བ་ནས་ཟད་པའི་དུས་སུ། བསྡུ་བའི་དངོས་པོ་བཞི་ལ་བསྟེན་ནས་སེམས་ཅན་གྱི་དོན་དངོས་སུ་བསྒྲུབ་པ་ལ་འབད་པ་དེ་ཡིན་ནོ། ། བཟོད་པའི་ཕ་རོལ་ཏུ་ཕྱིན་པ་ནི།བཟོད་པའི་ཕ་རོལ་ཏུ་ཕྱིན་པ་ལ་གསུམ་སྟེ་གཞན་གྱི་ལོག་སྒྲུབ་བཟོད་པའི་བཟོད་པ། ཆོས་ཕྱིར་དཀའ་སྤྱད་བཟོད་པའི་བཟོད་པ། ཟབ་མོའི་དོན་ལ་མི་སྐྲག་པའི་བཟོད་པ་དང་གསུམ། དང་པོ་གཞན་གྱི་ལོག་སྒྲུབ་བཟོད་པའི་བཟོད་པ་ནི།གཞན་གྱིས་རང་ལ་དངོས་སུ་རྡུང་རྡོག་དང་། འཕྲོག་བཅོམ་ཚིག་ངན་སྨྲ་བ་སོགས་དང་། ལྐོག་ནས་མི་སྙན་པར་བརྗོད་པ་སོགས་ལ་ཞེ་སྡང་དང་ཁོང་ཁྲོ་མི་བྱ་བར་སླར་དེ་ལ་བྱམས་པ་དང་སྙིང་རྗེ་བསྐྱེད་ནས་དེ་དག་ལ་ཕན་འདོགས་པ་དེ་ཡིན། དེས་ན་སྤྱོད་འཇུག་ལས། ཞེ་སྡང་ལྟ་བུའི་སྡིག་པ་མེད། ། བཟོད་པ་ལྟ་བུའི་དཀའ་ཐུབ་མེད། ། དེ་བས་བཟོད་ལ་ནན་ཏན་དུ། ། སྣ་ཚོགས་ཚུལ་གྱིས་བསྒོམ་པར་བྱ། ། ཞེས་གསུངས། ཆོས་ཕྱིར་དཀའ་སྤྱད་བཟོད་པའི་བཟོད་པ་ནི།དམ་པའི་ཆོས་སྒྲུབ་པའི་ཆེད་དུ་དཀའ་ཚེགས་ཚ་གྲང་ཐམས་ཅད་ཁྱད་དུ་བསད་ནས་བསྒྲུབ་དགོས་ཏེ། རྒྱུད་ལས་ཀྱང་། མེ་ཚོགས་སྤུ་གྲིའི་སོ་ཡང་བརྒལ་ནས་ནི། ། ཕྱི་མཐར་ཐུག་གི་བར་དུ་དམ་ཆོས་བཙལ། ། ཞེས་གསུངས་སོ། ། བདག་ཅག་གི་སྟོན་པ་སངས་རྒྱས་ཤཱཀྱ་ཐུབ་པས་ཆུ་བོ་ནེེ་རཉྫ་ནའི་དྲུང་དུ་ལོ་དྲུག་གི་བར་དུ་ལོ་རེ་ལ་ཐིགས་པ་རེ་དང་ནས་འབྲུ་རེ་གསོལ་ནས་དཀའ་སྤྱད་དང་སྙིང་རུས་མཛད་པ་ཡིན། དེ་བཞིན་དུ་གྲུབ་ཆེན་མེ་ལོང་རྡོ་རྗེས་ཀྱང་། གླ་ཁེའི་ཤུན་པ་ཁོ་ན་གསོལ་ཏེ། ལོ་དགུའི་བར་དུ་སྒྲུབ་པ་མཛད་པས་གྲུབ་པ་ཐོབ་པ་དང་།ཀུན་མཁྱེན་ཆོས་ཀྱི་རྒྱལ་པོ་ཀློང་ཆེན་རབ་འབྱམས་པས་ཀྱང་། དངུལ་ཆུ་རིལ་བུ་ཉི་ཤུ་རྩ་གཅིག་གིས་ཟླ་བ་མང་པོའི་འཚོ་བ་མཛད་པ་དང་། ཁ་བ་བབས་དུས་230

ཛའིལེ ་ལྔ་ལ ་མོང་བྱིའི་སྨོ ཞབྲོསྒྱེ་ཞིག་གི་ནང་དུ་འཛུལ་ནས་གོས་གདན་གཉིས་ཀའི་ཀོ་བཅད་དེ་དཀའ་བ་སྤྱད་པ་སོགས། སྔོན་གྱི་གྲུབ་ཐོབ་ཐམས་ཅད་དཀའ་སྤྱད་དང་སྙིང་རུས་ཀྱི་སྒོ་ནས་བསྒྲུབས་ཏེ་གྲུབ་པ་ཐོབ་པ་ཤ་སྟག་ཡིན། དེས་ན་འཇིག་རྟེན་ཚེ་འདིའི་ཞེན་པ་ཐམས་ཅད་རླུང་ལ་བསྐུར་ནས་དཀའ་ཚེགས་དང་ཚ་གྲང་ཐམས་ཅད་ཁྱད་དུ་བསདདེ་ཆོས་སྒྲུབ་པ་ཞིག་ཅིས་ཀྱང་དགོས་པ་ཡིན་ནོ། ། ཟབ་མོའི་དོན་ལ་མི་སྐྲག་པའི་བཟོད་པ་ནི། ཟབ་མོ་སྟོང་པ་ཉིད་ཀྱི་གནས་ལུགས་དང་། ཁྱད་པར་རང་བཞིན་རྫོགས་པ་ཆེན་པོའི་གནས་ལུགས་བྱ་རྩོལ་དང་བྲལ་བའི་གནད།དགེ་སྡིག་རྒྱུ་འབྲས་ལས་འདས་པའི་རྡོ་རྗེའི་གད་མོ་བཅུ་གཉིས་དང་། ངོ་མཚར་བའི་ཚིག་ཆེན་བརྒྱད་ལ་སོགས་པ་ཐོས་པ་ན། དེ་དག་ལ་ལོག་ལྟ་མི་སྐྱེ་ཞིང་དེ་དག་གི་དགོངས་པ་ཕྱིན་ཅི་མ་ལོག་པའི་ཐབས་ལ་འབད་པར་བྱ་བ་ཡིན་ནོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལའང་། གོང་མའི་བརྩོན་འགྲུས་ནི།སྔོན་གྱི་དམ་གོང་མ་རྣམས་དང་། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་རྣམ་ཐར་དང་མཛད་སྤྱོད། ཆོས་ཕྱིར་དཀའ་བ་སྤྱད་པའི་ལོ་རྒྱུས་སོགསཇི་དང་ཇི་ལྟ་བ་ཞིག་ཐོས་ཀྱང་ཁོང་རྣམས་སངས་རྒྱས་དང་བྱང་སེམས་ཡིན་པས་དེ་ལྟར་མཛད་པ་ཡིན། རང་རེས་དེ་ལྟ་བུ་ཞིག་ག་ལ་ནུས་སྙམ་དུ་སྒྱིད་མི་ལུག་པར་ཁོང་རྣམ་པས་དེ་ལྟར་མཛད་པས་གྲུབ་པ་ཐོབ་འདུག་པས། ང་ཡང་དེ་དག་གི་རྗེས་འཇུག་ཡིན་པས་དེ་ལས་ལྷག་པ་ཞིག་མ་ཐོན་ཀྱང་། དེ་ལྟ་བུ་ཞིག་མ་འགྲུབ་པར་ཐབས་མི་འདུག་སྙམ་པས། སྙིང་ཐག་པ་ནས་ཆོས་ཤིག་མི་སྒྲུབ་རེ་སྙམ་དུ་དམ་བཅའ་བ་དེ་ཡིན། སྤྱོར་བའི་བརྩོན་འགྲུས་ནི། ཆོས་བྱེད་བློ་དང་སྒྲུབ་བློ་ཞིག་ཡོད་ཀྱང་། སང་བྱའོ་དང་གནངས་བྱའོ་ཞེས་པའི་ངང་དུ་མི་ཚེ་འཛད་པ་དེ་ལྟར་སྐད་ཅིག་ཀྱང་མི་བཞག་པར། སྡར་མའི་པང་དུ་སྦྲུལ་ཞུགས་པའམ། སྒེག་མོའི་མགོ་ལ་མེ་ཤོར་བ་ལྟར། འཇིག་རྟེན་ཚེ་འདིའི་བྱ་བ་231

ཝཾ མ་ཆོས་རྫོགས་སྡ་ཆེནཡོའི་ མགཞགཝཾཐམས་ཅད་ཅོག་གིས་བཞག ལིང་གིས་བསྐྱུར་ནས་ལེ་ལོ་དང་ཕྱི་བཤོལ་གྱི་དབང་དུ་སྐད་ཅིག་ཀྱང་མི་ལུས་པར་འཕྲལ་དང་འཕྲལ་དུ་ཆོས་ལ་འཇུག་པ་དེ་སྦྱོར་བའི་བརྩོན་འགྲུས་ཡིན། ཆོག་པར་མི་འཛིན་པའི་བརྩོན་འགྲུས་ནི་རང་གིས་མཚམས་དང་བསྙེན་སྒྲུབ་ཁ་ཏོན་དང་དགེ་སྦྱོར་ལ་སོགས་པ་ཅུང་ཟད་རེ་འགྲུབ་པའི་ཚེ། དེ་ཙམ་གྱིས་ཆོག་ཤེས་མི་བྱ་བར་ཚེ་དང་སྒྲུབ་པ་སྙོམས་པའི་དམ་བཅའ་བླངས་ནས་ཇི་སྲིད་རྫོགས་པའི་སངས་རྒྱས་ཀྱི་གོ་འཕང་མ་ཐོབ་བར་དུ་བརྩོན་པ་རྒྱུན་རིང་ལ་ཤུགས་དྲག་པ་ཆུ་བོའི་རྒྱུན་ལྟ་བུ་ཞིག་དགོས་ཏེ། དེས་ན་དུས་དང་གནས་སྐབས་ཐམས་ཅད་དུ་ཆོས་ལ་ཆོག་ཤེས་མེད་པར་འབད་པ།ཐང་ལྷོད་མེད་པའི་བརྩོན་འགྲུས་གཞུ་བདུངས་པ་ལྟ་བུ་ཞིག་བྱེད་དགོས་སོ། །བསམ་གཏན་གྱི་ཕ་རོལ་ཏུ་ཕྱིན་པ་ནི། དང་པོ་འདུ་འཛི་དང་རྣམ་གཡེང་ཐམས་ཅད་སྤངས་ནས་དབེན་པ་ཞིག་མ་བརྟེན་ན། བསམ་གཏན་རྒྱུད་ལ་སྐྱེ་མི་ནུས་པས། དང་པོ་རྣམ་གཡེང་སྤང་བ་གལ་ཆེ། དེ་ཡང་འདུས་པ་ནི་འབྲལ་བའི་ཆོས་ཅན་ཡིན་ཏེ། རྟག་པ་མེད་པའི་ཕ་མ་དང་སྤུན་ཟླ་མཛའ་བཤེས་སོགས་ལ་མི་ཆགས་པར་དབེེན་པར་གཅིག་པུར་གནས་པར་བྱ་དགོས། འདོད་པ་ནི་ཉེས་པ་ཐམས་ཅད་ཀྱི་འབྱུང་ཁུངས། ཇི་ཙམ་ཡོད་ཀྱང་ཆོག་མི་ཤེས།སེར་སྣ་འཕེལ་ལ་རྐུན་པོ་ལ་སོགས་རྩོད་པ་ཅན་དང་ཐུན་མོང་པའོ། ། ཚེ་འདི་ཁོ་ན་དོན་དུ་གཉེར་བའི་མི་རྣམས་ནི་བྱིས་པའི་གྲོགས་པོ་ཞེས་བྱ་བ་ཡིན་ཏེ། བྱིས་པའི་གྲོགས་ནི་རང་བཞིན་ངན་པ། བྱས་པ་མི་གཟོ་བ། མགུ་བར་དཀའ་བ།ཕྲག་དོག་པ་ལ་སོགས་འགྲོགས་པ་ཙམ་གྱིས་དགེ་བ་འགྲིབ་པ། དགྲ་བཏུལ་ཀྱང་མཐའ་མེད་པ། གཉེན་བསྐྱངས་ཀྱང་མཐའ་མེད་པ་འདི་དག་ནི་ངེས་པར་སྤང་བར་བྱའོ། ། དེ་ལྟར་སྤངས་ནས་ནགས་ཁྲོད་དབེན་པ་ཞེས་སྔོན་གྱི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ཞི་བ་བརྙེས་པའི་གནས། འདུ་འཛི་232

ཛའིལེ ་ལྔ་པ ་མོང་ཕྱིའི་རྔོ ལིཟོདང་རྣམ་གཡེང་མེད་པ། ཚོང་དང་སོ་ནམ་མེད་པ་བྱིས་པའི་གྲོགས་དང་བྲལ་བ། བྱ་དང་རི་དྭགས་འགྲོགས་ན་བདེ་བ། ཆུ་དང་ལོ་མ་དཀའ་ཐུབ་ཀྱི་ཟས་དང་མཐུན་པ། རིག་པ་ངང་གིས་དྭངས་པ་། ཏིང་འཛིན་ཤུགས་ཀྱིས་འཕེལ་བའི་གནས། དེ་ན་དགྲ་མེད། གཉེན་མེད། ཆགས་སྡང་གི་སྒྲོག་ལས་གྲོལ་བ་ཡོན་ཏན་དུ་མ་དང་ལྡན་པའི་གནས་ཡིན་ཏེ། འདི་དག་ནི་བསམ་གཏན་གྱི་སྔོན་དུ་འགྲོ་བའི་ཆོས་ཡིན་པས་ཅི་ནས་ཀྱང་གལ་ཆེ་བས་མེད་ཐབས་མེད་དོ། །བསམ་གཏན་དངོས་ལ། བྱིས་པ་ཉེར་སྤྱོད་ཀྱི་བསམ་གཏན། དོན་རབ་འབྱེད་པའི་བསམ་གཏན། དེ་བཞིན་གཤེགས་དགེའི་བསམ་གཏན་དང་གསུམ། དེ་ཡང་བདེ་གསལ་མི་རྟོག་པའི་ཉམས་ལ་ཞེན་ནས། དེ་ཉིད་ལ་ཆེད་རྡུ་གཉེར་ཏེ་ཉམས་ཞེན་གྱི་རྩི་དང་བཅས་པར་སྒོམ་པའི་དུས་ན་བྱིས་པ་ཉེར་སྤྱོད་ཀྱི་བསམ་གཏན་ཞེས་བྱ། ཉམས་ཀྱི་ཞེན་པ་དང་བྲལ་ནས་བསམ་གཏན་གྱི་རོ་མྱོང་མེད་ཀྱང་སྟོང་འཛིན་གཉེན་པོའི་ཕྱོགས་ལ་ཞེན་ནས་སྒོམ་པའི་དུས་ན། དོན་རབ་འབྱེད་པའི་བསམ་གཏན་ཞེས་བྱ། སྟོང་འཛིན་གཉེན་པོའི་བློ་དང་བྲལ་ཏེ།ཆོས་ཉིད་རྣམ་པར་མི་རྟོག་པའི་ཏིང་ངེ་འཛིན་ལ་གནས་པ་ནི། དེ་བཞིན་གཤེགས་དགེའི་བསམ་གཏན་ཡིན། དེ་ལྟར་བསམ་གཏན་སྒོམ་པའི་དུས་ཐམས་ཅད་དུ་ལུས་གནད་རྣམ་སྣང་ཆོས་བདུན་དང་ལྡན་པས་ཡིད་གང་དུའང་མི་རྟོག ཅིར་ཡང་མི་འཛིན་པའི་ངང་དུ་འཇོག་པ་ནི་བསམ་གཏན་གྱི་ཕ་རོལ་ཏུ་ཕྱིན་པའོ། ། ཤེས་རབ་ཀྱི་ཕ་རོལ་ཏུ་ཕྱིན་པ་ལ། ཐོས་བསམ་བསྒོམ་པའི་ཤེས་རབ་གསུམ། དེ་ཡང་དང་པོ་ཐོས་བསམ་གཉིས་ཀྱིས་སྒྲོ་འདོགས་བཅད་ནས།བསྒོམ་པས་ཉམས་སུ་ལེན་པའི་དུས་སུ། འདི་ལྟར་ཕྱི་ཡུལ་ལྔའི་སྣང་བ་ཐམས་ཅད་མེད་བཞིན་འཁྲུལ་ངོ་ལ་སྣང་བ་རྨི་ལམ་ལྟ་བུ། རྒྱུ་རྐྱེན་རྟེན་འབྲེལ་ཚོགས་པ་ལས་གློ་བུར་དུ་སྣང་བ་སྒྱུ་མ་ལྟ་བུ། མེད་ལ་ཡོད་པར་སྣང་བ་མིག་ཡོར་ལྟ་བུ།233

ཛཇི མཅས་རྔོགས་བ་ཆེ ཝོའི་ མ ཞ ཛའིསྣང་བཞིན་བདེན་པར་མ་གྲུབ་པ་སྨིག་རྒྱུ་ལྟ་བུ། ཕྱི་ནང་གང་ལ་ཡང་མེད་བཞིན་སྣང་བ་བྲག་ཆ་ལྟ་བུ། རྟེན་དང་བརྟེན་པ་མེད་པས་དྲི་ཟའི་གྲོང་ཁྱེར་ལྟ་བུ། སྣང་ལ་རང་བཞིན་མེད་པས་གཕྲུགས་བརྙན་གྱི་སྣང་བ་ལྟ་བུ། མེད་སྣང་ཅིར་ཡང་འཆར་བས་སྤྲུལ་པའི་གྲོང་ཁྱེར་ལྟ་བུ་སྟེ་དངོས་པོ་མེད་པའི་སྟོང་གཟུགས་སྒྱུ་མའི་དཔེ་བརྒྱད་དུ་བལྟས་པས་ཡུལ་གྱི་སྣང་བ་རྫུན་པའི་རང་བཞིན་དུཤོ་ལ། དེ་ལྟར་སྣང་བའི་མཁན་པོ་ཡུལ་ཅན། སེམས་ཀྱི་གཤིས་ལུགས་ལ་བརྟགས་པས་ཡུལ་སྣང་མ་འགགས་ལ་ཡུལ་གྱི་འཛིན་རྟོག་ཞི། ཞེས་སྟོང་ཉིད་སྟོང་གསལ་ནམ་མཁའ་ལྟ་བུར་རྟོགས་པའི་ངང་དུ་འཇོག་པ་ནི་ཤེས་རབ་ཀྱི་ཕ་རོལ་དུ་ཕྱིན་པ་ཡིན་ནོ། ། དེ་ལྟར་ཕ་རོལ་ཏུ་ཕྱིན་པ་དྲུག་ལ་སོགས་པ་བྱང་ཆུབ་སེམསདཔའི་གཞུང་ལམ་རྒྱ་ཆེན་པོ་དེ་ཐམས་ཅད་མདོ་ཧྲིལ་གྱིས་དྲིལ་ན་སྟོང་ཉིད་སྙིང་རྗེའི་སྙིང་པོ་ཅན་ཞིག་ལ་འུབ་ཀྱིས་འདུས་པ་ཡིན་ཏེ། དཔལ་ས་ར་ཧ་པའི་དོ་ཧ་ལས་ཀྱང་། སྙིང་རྗེ་དང་བྲལ་སྟོང་པ་ཉིད་ལྟ་བ། ། དེས་ནི་ལམ་མཆོག་རྙེད་པ་མ་ཡིན་ཏེ། ། གལ་ཏེ་སྙིང་རྗེ་འབའ་ཞིག་བསྒོམ་ན་ཡང་། ། འཁོར་བ་འདིར་གནས་ཐར་པ་ཡོད་དམ་ཅི། ། གང་ལ་གཉིས་པོ་ཡོད་པར་གྱུར་པ་དེ། །སྲིད་པར་མི་གནས་མྱ་ངན་འདས་མི་གནས། ། ཞེས་གསུངས། སྲིད་པ་དང་མྱ་ངན་ལས་འདས་པ་གཉིས་ཀར་མི་གནས་པ་ནི་མི་གནས་པའི་མྱང་འདས་རྫོགས་པའི་སངས་རྒྱས་ཀྱི་གོ་འཕང་ཡིན་ནོ། ། ཁྲིད་ཚུལ་འདི་ལྟ་བུའི་དོན་ཡིད་ལ་ངེས་་པ་ལ་ཕར་ཕྱིན་ཐེག་པའི་ཟབ་གནས་ཐམས་ཅད་ཀྱང་འདུ་ཞིང་། ཐེག་པ་ཆེན་པོའི་ཆོས་ཀྱི་རྩ་བ་ཡིན་པས་འཁོར་སྡུག་བསྔལ་ལས་སྐྱོབ་པ་དང་། ཉན་རང་གི་ཐེག་པ་ལས་འཕགས་པ་དང་། དགེ་རྩ་མི་ཟད་ཅིང་འཕེལ་བ་དང་། བསོད་ནམས་རྒྱ་ཆེན་པོ་ཐོབ་པ་དང་སངས་རྒྱས་ཀྱི་གདུང་འཚོབ་པ་དང་། གཞན་དོན་རླབས་པོ་ཆེ་འགྲུབ་པ་ལ་སོགས་པའི་དགོས་པ་དཔག་ཏུ་མེད་པས་ན་སྦྱོར་234

ཛའིལེ ་ལྔ་པ ་མོང་བྱིའི་སྔོ ཛོབྲོདངོས་རྗེས་གསུམ་ཚང་བས་ཉམས་སུ་བླང་ངོ་། ། ཞེས་དང་། ཡང་〈རྫོགས་ཆེན་ཨ་ཏི་ཟབ་དོན་གྱི་དམིགས་ཁྲིད་ཟིན་བྲིས་〉ལས། དྲུག་པ་ལམ་ལོག་པ་ལས་ཁྱད་པར་དུ་བྱེད་པ་སེམས་བསྐྱེད་པའི་ཁྲིད་ནི། འདི་ལྟར་དུ་བསམ་སྟེ།ཕྱོགས་བཅུའི་ནམ་མཁའ་འདི་ལ་ཇི་ལྟར་གཞལ་ཡང་མཐའ་དང་ཚད་མེད་པ།ནམ་མཁས་གར་ཁྱབ་ནི་འཇིག་རྟེན་གྱི་ཁམས་ཡིན། དེ་ནི་འཇིག་རྟེན་གྱི་ཁམས་ལའང་མཐའ་དང་ཚད་མེད། དེ་ཐམས་ཅད་རིགས་དྲུག་སེམས་ཅན་གྱིས་གོ་མཚམས་མེད་པར་ཁྱབ་འདུག་མོད། བདག་གིས་ནི་ཚེ་རབས་འཁོར་བ་ཐོག་མ་མེད་པའི་སྔ་རོལ་ནས་སྐྱེ་བ་གྲངས་མེད་པ་ཞིག་བླངས། སྐྱེ་བ་བླངས་རེ་བཞིན་གྱི་ལུས་རེ་གྲུབ། ལུས་གྲུབ་རེ་བཞིན་ཕ་མ་རེ་བྱུང་འདུག་པས། སེམས་ཅན་འདི་ཐམས་ཅད་ཕ་དང་མར་མ་གྱུར་པ་ནི་གཅིག་རང་ཡང་མེད་དེ། དེ་ལ་ཚེ་འདིའི་མས་མཚོན་ན། རང་རེ་རྣམས་དང་པོ་མའི་མངལ་དུ་སྡོད་པའི་དུས་མའི་ལུས་ཀྱི་ཟུངས་ཟད། དབང་པོའི་བཀྲགས་མདངས་ཤོར། འདོད་པའི་བཟའ་བཏུང་ལ་སྤྱད་དབང་མེད་ཅིང་། ཀུན་ཏུ་ལྡང་ཞིང་ལུས་རྒུད། དེ་ནས་ཟླ་བ་ཐིམ་སྟེ་མངལ་ནས་འཐོན་པའི་ཚེ་ནའང་མའི་ཁ་རུས་མིན་པའི་རུས་མཚམས་ཐམས་ཅད་འབྱེད། དེའི་དུས་སུ་རང་གི་ལུས་ཀྱི་སྒུལ་སྐྱོད། ངག་གི་སྨྲ་བརྗོད།སེམས་ཀྱི་རྟོག་དཔྱོད་གང་ཡང་མི་ཤེས་མོད། མ་དྲིན་མོ་ཆེ་བ་འདིས་འཛུམ་པའི་མདངས་ཀྱིས་བསུས། བྱམས་པའི་ཡིད་ཀྱིས་བསྐྱངས། མི་གཙང་ལག་གིས་ཕྱིས། བྱེད་སྤྱོད་དང་ཕན་སྒོ་དུ་མ་ནས་གཅེས་པར་བསྐྱངས། མཐར་གོས་རྒྱན་སོགས་ཅི་ཡོད་དེར་འདོགས། མདོར་ན་རང་ལས་ལྷག་པར་རྟག་ཏུ་འཁྱགས་དོགས་ལྟོགས་དོགས་བརྩེ་ཞིང་གདུང་བ་ཆེན་པོས་བསྐྱངས། དེས་ན་ཚེ་འདིའི་ཕ་མས་ཇི་ལྟར་སྐྱོང་བ་བཞིན་ཚེ་རབས་ཀྱི་ཕ་མས་ཀྱང་དེ་ལྟར་དུ་བསྐྱངས་པས་དྲིན་ཅན་གྱི་མ་ཤ་སྟག་ཡིན། དེས་ན་ཚེ་འདིའི་ཕ་མ་དང་ཚེ་235

ཛའི མ་ཆོས་རྫོགས་པ་ཆེ ་པོའི་ མ ཞགཛའིརབས་ཀྱི་ཕ་མ་ཞེས་ཉེ་རིང་དུ་སྤྱོད་པ་ཅི་ལ་འཐད། ད་འདི་ཐམས་ཅད་འདོད་པ་ནི་བདེ་བ་འདོད་དེ་རྨོངས་ཤིང་ཐབས་ལ་མི་མཁས་པའི་དབང་གིས་སྒྲུབ་པ་སྡུག་བསྔལ་གྱི་རྒྱུ་ཁོ་ན་སྒྲུབ་ཅིང་ཞེ་འདོད་དང་ལག་ལེན་ཕྱིན་ཅི་ལོག་ཏུ་གྱུར་པ་སྟེ་ལ་ལ་ནི་སྡུག་བསྔལ་གྱི་རྒྱུ་མི་དགེ་བ་རྔམ་པོ་ཆེ་ལ་ལོངས་སྤྱོད། ལ་ལ་ནི་སྡུག་བསྔལ་གྱི་འབྲས་བུ་ལ་རྟག་ཏུ་སྤྱོད་ཅིང་ཉམ་ཐག་པའི་སྨྱོན་པ་འདི་རྣམས་སྙིང་རེ་རྗེ་སྙམ་དུ་སྙིང་རྗེ་བསྐལ་ཆེན་གྱི་མེ་འབར་བ་ལྟར་སྙིང་ཁོང་རུས་པའི་གཏིང་ནས་ཚུགས་ཐབས་མེད་པའི་བྲེད་ཤ་ཐོན་ཐོན་གྱིས་མདོར་ན་སྙིང་འགས་འགྲོ་བ་ཙམ་བསྐྱེད་དེ། ད་ཐོག་མ་མེད་པ་ནས་དྲིན་གྱིས་སྤོསྐྱངས་པའི་མ་འདི་དག་མ་རིག་པའི་མུན་པ་འཐིབས་པོས་ནི་འཐོམ། ཉོན་མོངས་པས་ཡིད་དཀྲུགས་ཏེ་སྨྱོ།བླང་དོར་ལྟ་བུའི་ཤེས་རབ་ཀྱི་མིག་དང་བྲལ་ཞིང་དགེ་བའི་བཤེས་གཉེན་གྱི་དམིགས་བུའི་ལོང་ཁྲིད་ནི་མེད། རྒྱབ་ནས་བརྟེན་པའི་བསོད་ནམས་ཀྱི་འཁར་བ་མེད་ཅིང་ཐབས་ཤེས་ཀྱི་རྐང་པ་ཆག་པ་ངན་སོང་གི་གནས་སུ་གོམ་པ་འདོར།ལས་ཀྱི་དབང་གིས་སྡུག་བསྔལ་གྱི་འཁོར་བ་དང་ངན་སོང་གི་གཡང་སར་ལྷུང་ཞིང་ཉམ་ཐག་པའི་སེམས་ཅན་འདི་རྣམས་ཡལ་བར་བོར་ན་འཇིག་རྟེན་ན་བདག་ལས་ཁྲེལ་དང་ངོ་ཚ་ཆུང་བ་སུ་ཞིག་ཡོད་སྙམ་དུ་སྙིང་རྗེ་ཚད་མེད་པ་བསྐྱེད། ད་སྙིང་རྗེ་ཞེས་བཞག་པས་ཅི་ལ་ཕན། དེས་ན་བདག་གི་མ་ཆུས་ཁྱེར་བ་དེ་ལ་ཀོ་གྲུའམ་ཐག་པ་ལ་སོགས་ཐབས་སྣ་ཚོགས་ཀྱི་འདྲེན་དགོས་པ་དང་ཆོས་མཚུངས་པ་ཡིན། སེམས་ཅན་འདི་ཐམས་ཅད་རྣམ་གྲོལ་གཏན་གྱི་བདེ་བ་ལ་འགོད་པར་བྱ། དེའི་ནུས་པ་ད་ལྟ་བདག་ལ་མི་འདུག་པས་བདག་གིས་འགྲོ་ཀུན་སྒྲོལ་ནུས་པའི་རྫོགས་པའི་སངས་རྒྱས་ཀྱི་གོ་འཕང་ཚེ་འདི་ལ་འཐོབ་པར་བྱ།དེའི་ཆེད་དུ་མན་ངག་རྫོགས་པ་ཆེན་པོ་ཨ་ཏི་ཟབ་དོན་སྙིང་པོའི་གདམས་པ་ཟབ་མོ་འདི་ཉིད་ཉམས་སུ་བླངས་ཏེ་ཚེ་འདི་ལ་རྫོགས་པའི་སངས་རྒྱས་ཀྱི་གོ་236

ཛའིལེ ་ལྔ་པ ་མོང་བྱིའིཙཱ ཞའཕང་ཐོབ་པར་བྱས་ཏེ་སེམས་ཅན་ཐམས་ཅད་རྣམ་གྲོལ་གཏན་གྱི་བདེ་བ་ལ་ངེས་པར་འགོད་པར་བགྱིའོ་སྙམ། མདོར་ན་ཁ་ཙམ་ཚིག་ཙམ་མིན་པའི་སྙིང་རྗེ་ཚུགས་ཐབས་མེད་པ་ཀོང་ཀོང་བསྐྱེད་ལ་ངག་ཏུ། བདག་གི་ཕ་མ་སོགས་ཀྱི་སེམས་བསྐྱེད་བརྒྱ་སྟོང་ཁྲི་འབུམ་ལ་སོགས་པའམ་ཉུང་མཐའ་གསུམ་གྱིས་བྱས་པ་རེ་བཏང་རྗེས་དབུགས་འབྱིན་འཇུག་དང་སྦྱར་བའི་བདེ་སྡུག་གི་བཏང་ལེན་བྱེད་པ་སྟེ། དེའང་དབུགས་རྒྱུན་གྱི་བཟོ་བཅོས་མེད་པ་འདི་ཀ་ཕར་འགྲོ་བ་དང་བསྟུན། བདག་གིས་ཚེ་རབས་འཁོར་བ་ཐོག་མ་མེད་པ་ནས་ད་ལྟའི་བར་དུ་བགྱིས་པའི་དགེ་བ་སེམས་ཅན་ལ་སྦྱིན་ནོ། ། སེམས་ཅན་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་སྙམ་དུ་བསམ། ཡང་རླུང་ནང་དུ་འོང་བ་དང་སེམས་ཅན་གྱིས་ཚེ་རབས་ཐོག་མ་མེད་པ་ནས་ད་ལྟའི་བར་དུ་བགྱིས་པའི་སྡིག་པ་དང་སྡུག་བསྔལ་བདག་ལ་སྨིན་པར་གྱུར་ཅིག སེམས་ཅན་སྡུག་བསྔལ་དང་སྡུག་བསྔལ་གྱི་རྐྱེན་དང་བྲལ་བར་གྱུར་ཅིག་སྙམ་དུ་བསམ། དེ་ནས་མཐར་སེམས་བསྐྱེད་པའི་ཡུལ་སྐྱབས་ཡུལ་མི་དམིགས། སྐྱེད་པ་པོའི་གང་ཟག་སེམས་ཅན་མི་དམིགས། དེ་བར་གྱི་ཀུན་སློང་གསུམ་ཀ་མི་དམིགས་པའི་ངང་དུ་དར་ཅིག་མཉམ་བཞག་བྱས་རྗེས། བྱང་ཆུབ་སེམས་ནི་རིན་པོ་ཆེ་ཞེས་སོགས་ཀྱིས་དགེ་བ་བསྔོ་བ་དང་བཅས་པ་བྱའོ། ། ཞེས་གསུངས་པ་ལྟར་བྱང་ཆུབ་མཆོག་ཏུ་སེམས་བསྐྱེད་པར་བྱའོ། །བདུན་པ། རྡོ་རྗེ་སེམས་དཔའི་སྒོམ་བཟླས།སྒྲིབ་སྦྱོང་བའི་གཉེན་པོར་རྡོ་རྗེ་སེམས་དཔའི་སྒོམ་བཟླས་ལ་བསླབ་པ་ནི།〈རྫོགས་ཆེན་མ་རིག་མུན་སེལ་〉ལས། སྒྲིབ་སྦྱོང་རྡོ་རྗེ་སེམས་དཔའི་སྒོམ་བཟླས་ནི། ཟབ་མོའི་ལམ་གྱི་ཉམས་རྟོགས་ཁྱད་པར་ཅན་སྐྱེ་བ་ལ་བར་དུ་237

ཐོ〉 མའ་ས་རྔོ ས་ལ་ཆེ འསྒོའི་ མ ཐོའིགཅོད་པ་འགལ་རྐྱེན་སྡིག་སྒྲིབ་ཡིན་པས་དེ་ཉིད་སྦྱང་དགོས། དེ་སྦྱོང་བའི་མཆོག་ནི་རྡོ་རྗེ་སེམས་དཔའི་སྒོམ་བཟླས་ལ་རྣལ་འབྱོར་དུ་བྱ་བ་ཡིན་པས་འདི་ལྟར་ཏེ། རང་ཉིད་ཐ་མལ་གནས་པ་ལཿ སྤྱི་བོར་པདྨ་ཟླ་བའི་སྟེངཿ ཧཱུཾ་ཡིག་དཀར་པོས་འཕྲོ་འདུ་ལསཿ རྡོ་རྗེ་སེམས་དཔའ་གངས་རིའི་མདོགཿལོངས་སྐུའི་རྒྱན་སྤྲས་ཡུམ་དང་སྦྱོརཿ ཐུགས་ཀར་ཟླ་སྟེང་རྡོ་རྗེ་ལཿ ཧཱུཾ་མཚན་ཡིག་བརྒྱའི་སྔགས་འཕྲེང་བསྐོརཿ འོད་འཕྲོས་རང་གཞན་སྡིག་སྒྲིབ་སྦྱངསཿསྡིག་ལྟུང་ཉེས་ཚོགས་དག་པར་གྱུརཿ ཨོཾ་གུ་རུ་བཛྲ་ས་ཏྭ་ས་མ་ཡ་ན་ས་མ་ཧཱ་ས་མ་ཡ་ས་ཏྭ་ཨཱཿ ཞེས་འདོན། སྤྱི་བོར་རྡོ་རྗེ་སེམས་དཔའ་བསྐྱེད་པ་ནི་རྟེན་གྱི་སྟོབས། ཡིག་བརྒྱ་བཟླས་པ་ནི་གཉེན་པོ་ཀུན་ཏུ་སྤྱོད་པའི་སྟོབས།ཐོག་མེད་ནས་བསགས་པའི་སྡིག་སྒྲིབ་སྤྱི་དང་ཁྱད་པར་སོ་ཐར་བྱང་སེམས་རིག་སྔགས་ཀྱི་དམ་སྡོམ་དང་འགལ་བའི་ཉེས་སྐྱོན་ལ་དུག་ཁོང་བར་སོང་བ་ལྟ་བུའི་འགྱོད་པ་ནི་སུན་འབྱིན་པའི་སྟོབས། ཕྱིན་ཆད་སྲོག་ལ་བབས་ཀྱང་མི་བྱེད་པར་དམ་བཅའ་བ་ནི། ཉེས་པ་ལས་སླར་ལྡོག་པའི་སྟོབས་ཡིན་པས་སྟོབས་བཞི་ཤུགས་དྲག་བཅས། རང་དང་ཁམས་གསུམ་གྱི་སེམས་ཅན་ཐམས་ཅད་ཀྱིས་སྔགསསྒྲ་སྦི་རི་རི་བཟླས་པས་རྡོར་སེམས་ཀྱི་ཐུགས་སྲོག་སྔགས་འཕྲེང་ས་བོན་ལས་བདུད་རྩི་འོ་རྒྱུན་ལྟར་བབས་པས། སྐུའི་ནང་གང་ནས་སྐུའི་ཆ་ཐམས་ཅད་དང་། ཁྱད་པར་ཡབ་ཡུམ་སྤྱོར་མཚམས་ནས་བདུད་རྩི་རྒྱུན་མ་ཆད་པར་བབས་པས་བདག་གཞན་གྱི་ཚངས་བུག་ནས་ཞུགས་ཏེ་ལུས་ཀྱི་ནང་ཐམས་ཅད་གང་ནས་ཚེ་རབས་ཐོག་མེད་ནས་བསགས་པའི་ལས་ཉོན་གྱི་སྡིག་སྒྲིབ་དམ་ཚིག་ཉམས་ཆག་ཉེས་ལྟུང་གི་ཚོགས་ཐམས་ཅད་དུད་ཁུ་དང་སོལ་ཁུའི་རྣམ་པར་ནག་ནུ་རུ་རུ་དབང་པོའི་སྒོ་དང་། བ་སྤུའི་བུ་ག་ཐམས་ཅད་ནས་ཐོན། ནད་ཐམས་ཅད་རྣག་ཁྲག་དང་གདོན་ཐམས་ཅད་སྦལ་ལྕོང་སྡིག་པ་རྭ་ཅན་གྱི་རྣམ་པར་ཐོན་238

འཇིལེ ་ལྗ་པ ་མོང་ཕྱིའིའ རིགྲོནས་ས་རིམ་པ་བདུན་གྱི་འོག་ཏུ་སོང་བར་བསམ། དེ་ནས་རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་སྡིག་སྒྲིབ་ཉེས་ལྟུང་མ་ལུས་པ་དག་པ་ཡིན་ནོ། །ཞེས་གསུངས། འོད་དུ་ཞུ་སྟེ་སྤྱི་བོ་ནས་ཐིམ་པར་རང་གཞན་སེམས་ཅན་ཐམས་ཅད་དང་དབྱེར་མེད་པར་གྱུར་ནས་རང་ཉིད་ཀྱང་རྡོར་སེམས་ཀྱི་སྐུར་ལམ་གྱིས་གྱུར་པའི་ས་བོན་སྔགས་འཕྲེང་ལས་འོད་ཟེར་འཕྲོས་པ། ཕྱི་སྣོད་ཐམས་ཅད་འཇའ་འོད་ཐིག་ལེ། ནང་བཅུད་ཀྱི་སེམས་ཅན་ཐམས་ཅད་རིགས་ལྔའི་སྐུར་གསལ་བའི་ངང་ནས་ཡང་སྙིང་ཨོཾ་གུ་རུ་བཛྲ་ས་ཏྭ་ཧཱུཾ། ཞེས་ཅི་མང་བཟླའོ། །སྡིག་སྒྲིབ་དག་པའི་རྟགས་ནི། བསྐུལ་བྱེད་ཀྱི་གཟུངས་ལས། ཇི་སྲིད་དུ་སྡིག་པ་བྱང་བའི་མཚན་མ་མ་མཐོང་བ་དེ་སྲིད་དུ་བཟླས་བརྗོད་བྱ་སྟེ། རྨི་ལམ་ན་ཟས་ངན་པ་སྐྱུག་པ་དང་། འོ་མ་ཞོ་ལ་སོགས་པ་འཐུང་བ་དང་། ཉི་མ་ཟླ་བ་མཐོང་བ་དང་། ནམ་མཁའ་ལ་འགྲོ་བ་དང་། མེ་འབར་བ་མ་ཏེ་དང་མི་ནག་པོ་ཐུབ་པ་དང་། དགེ་སློང་དང་དགེ་སློང་མའི་དགེ་འདུན་མཐོང་བ་དང་། འོ་མ་འབྱུང་བའི་ཤིང་དང་། གླང་པོ་ཆེ་དང་ཁྱུ་མཆོག་དང་། སེང་གེའི་ཁྲི་དང་།ཁང་བཟང་གི་སྟེང་དུ་འཛེག་པ་དང་། ཆོས་ཉན་པ་རྨིས་ན་སྡིག་པ་དང་བྲལ་བར་འགྱུར་ཏེ། སྡིག་པ་བྱང་བར་ཤེས་པར་བྱའོ། ། ཞེས་གསུངས་པ་དང་།གཞན་ཡང་གསེར་རྙེད་པ་དང་། གཞན་དག་ནོར་བུ་བཟང་པོ་རྙེད་པ་དང་།ཉི་ཟླ་ཤར་བ་དང་། གྲུབ་ཐོབ་རྣམས་དང་མཇལ་བ་རྣམས་ནི་རྟོལྔས་པ་འཆར་བའི་སྔ་ལྟས་དང་། ལོ་ཏོག་བཟང་པོར་བདག་བྱེད་པ་ནས་མང་པོ་ལ་དབང་བ།ཤིང་ཐོག་དང་སྦྲང་རྩི་བཟང་པོ་སོགས་རོ་མངར་བ་ཞིམ་པོ་ཟོས་པ་རྨིས་ན།ཉམས་མྱོང་སྐྱེ་བའི་སྔ་ལྟས་དང་། ཁྲུས་བྱས་པ། གོས་དཀར་པོ་གྱོན་པ། མེ་ལོང་ཕྱིས་པ་སོགས་ནི་གསལ་ཉམས་འཆར་བའི་སྔ་ལྟས་དང་། འཁོར་ལོས་བསྒྱུར་བའི་རྒྱལ་པོར་མངའ་གསོལ་བ་ལྟ་བུའི་མི་འཚམས་པ་ཆེན་པོ་རྨིས་ན་239

ཛའི མའཛུས་རྫོ ས་པ་ཆེ བསྒོའི་ མ ཞ ཐོའིཡང་། སྒྲིབ་པ་དག་པའི་ལྟས་ཡིན་པར་གསུངས་སོ། ། དེ་ལྟར་རྟགས་ཐོན་ནས་ཀྱང་མི་སྐྱུར་བར་ཉམས་སུ་ལེན་པར་བྱའོ། ། ཕན་ཡོན་ནི། དཔལ་རྡོ་རྗེ་སེམས་དཔའི་ཞལ་ནས། འདི་དག་དུས་གཅིག་ལ་བརྒྱ་རྩ་བརྒྱད་བརྗོད་ན་ཉམ།ས་ཆག་ཐམས་ཅད་བསྐངས་ཏེ། ངན་སོང་གསུམ་དུ་ལྟུང་བ་ལས་ཐར་བར་འགྱུར་རོ། ། རྣལ་འབྱོར་པ་གང་ཞིག་གིས་ཡི་དམ་དུ་བཅིངས་ནས་འདོན་ན་མི་ཚེ་འདི་ཉིད་ལ་ཡང་དུས་གསུམ་གྱི་སངས་རྒྱས་ཐམས་ཅད་ཀྱི་སྲས་དམ་པར་དགོངས་ནས་བསྲུང་བ་དང་། བསྐྱབ་པར་མཛད་ལ། ཚེ་འཕོས་ནས་ཀྱང་བདེ་བར་གཤེགས་པ་རྣམས་ཀྱི་སྲས་སུ་གདོན་མི་ཟ་བར་འགྱུར་རོ། ། ཞེས་དང་། སྙིང་པོ་རྒྱན་ལས། ཡི་གེ་བརྒྱ་པ་ཆོ་ག་བཞིན། ། ཉི་ཤུ་རྩ་ནི་རེ་རེ་བཟླས། ། ལྟུང་སོགས་བྱིན་གྱིས་རླབས་འགྱུར་ལས། ། འཕེལ་བ་རུ་ནི་མི་འགྱུར་ཞེས། ། གྲུབ་པ་མཆོག་རྣམས་ཀྱིས་བཤད་པས། ། ཐུན་མཚམས་སུ་ནི་སྤྱད་པར་བྱ། ། འབུམ་ཕྱག་ཏུ་ནི་བཟླས་གྱུར་ན། ། རྣམ་པར་དག་པའི་བདག་ཉིད་འགྱུར། ། ཞེས་དང་། ཨོ་རྒྱན་རིན་པོ་ཆེའི་ཞལ་ནས། རྡོར་སེམས་སྒོམ་བཟླས་གསུངས་ནས། འདི་ནི་བླ་མེད་ནང་གི་ཉམས་ཆག་སྐོང་བའི་སྒྲིབ་སྦྱང་ཁྱད་པར་བ་སྟེ། བསྐལ་བ་སྟོང་གི་ལས་སྒྲིབ་འདག་ཅིང་དམ་ཚིག་ཉམས་ཆག་མཚམས་མེད་ལྔའི་ལས་ཀྱང་འདིས་འདག་པར་འགྱུར་བའི་ཕྱིར་ན། རྣལ་འབྱོར་པས་བརྩོན་པར་བྱས་ན་འདི་ཉིད་རང་གིས་སངས་རྒྱས་འཐོབ་པར་འགྱུར་རོ། །ཞེས་གསུངས་སོ། ། ཞེས་གསུངས་པ་ལྟར་ཡིན།དེ་ཡང་འགལ་རྐྱེན་སྒྲིབ་པ་སྦྱོང་བ་རྡོ་རྗེ་སེམས་དཔའི་སྒོམ་བཟླས་ལ་བསླབ་པ་ནི། དང་པོ་རྟེན་གྱི་སྟོབས་ནི། ཨཿ ཞེས་རང་སེམས་སྐྱེ་བ་མེད་པ་ཆོས་ཀྱི་སྐུའི་དབྱིངས་ལ་མཉམ་པར་འཇོག་དགོས་པར་བསྟན་པ་ཡིན་ཏེ།〈མཚན་བརྗོད་〉ལས། ཨ་ནི་ཡིག་འབྲུ་ཀུན་གྱི་མཆོག ། དོནཇིཆེན་ཡི་གེ་དམ་པ་240 ་

འཇིམེ ལྗ་པ ་མོང་རྩིའིབསྡོ རིབྲོཡིན། ། ཁོང་ནས་འབྱུང་བ་སྐྱེ་བ་མེད། ། ཅེས་གསུངས་པའི་ཕྱིར། བདག་ཉིད་ཐ་མལ་དུ་གནས་པའི་སྤྱི་བོ་བདེ་ཆེན་གྱི་འཁོར་ལོ་རུ་འཁོར་བའི་སྐྱོན་གྱིས་མ་གོས་པའི་པདྨ་དཀར་པོ་འདབ་མ་སྟོང་ལྡན་གྱི་ཟེའུ་འབྲུ་ལ་མ་རེག་ཙམ་དུ་དྲི་མ་ཐམས་ཅད་ཡོངས་སུ་དག་པའི་ཟླ་བའི་དཀྱིལ་འཁོར་དཀར་བསིལ་ཉ་གང་བ་མཎྜལ་གྱི་ཕོར་པ་ཁ་སྦུབས་པ་ལྟ་བུའི་གདན་དབུས་སུ། ཐུགས་སྲོག་ཧཱུཾ་ཡིག་དཀར་པོ་གདན་ལ་ཁབ་བཙུགས་པ་བཞིན་གྱེན་འགྲེང་དུ་གསལ་བ་ཡོངས་སུ་གྱུར་པ་ལས་ངོ་བོ་རྩ་བའི་བླ་མ་ལ། རྣམ་པ་རྡོ་རྗེ་སེམས་དཔའ། སྐུ་མདོག་དཀར་གསལ་ཞི་ཚུལ་དགུ་དང་རྒྱན་ཆ་བཅུ་གསུམ་སོགས་ལོངས་སྤྱོད་རྫོགས་པའི་ཆས་དང་ལྡན་པའི་སྐུ་སྟེ། ཞི་ཚུལ་དགུ་ནི་རྣམ་པའི་ཡོན་ཏན་ནམ་ཞི་གནས་ཀྱི་ཉམས་བཞི་ཡིན་ཞིང་། ཉམས་བཞི་ནི་དྲི་མ་མེད་ཅིང་ཁ་དོག་མ་འདྲེས་པའི་མདངས་དང་ལྡན་པས་གསལ་བ། འོད་ཟེར་འབར་བས་འཚེར་བ།སྐུ་སྐྱེས་བུ་ཆེན་པོའི་མཚན་དང་དཔེ་བྱད་ཀྱིས་བརྒྱན་པས་ལྷུན་སྡུག་པ། ཐམས་ཅད་ཟིལ་གྱིས་གནོན་པའི་གཟི་བྱིན་དང་ལྡན་པ་སྟེ་བཞིའོ། །ངོ་བོ་ཡོན་ཏན་ནམ་ལྷག་མཐོང་གི་ཉམས་ལྔ་ནི། སྐྱེ་བ་གནས་སུ་དག་པས་སྐུ་གྱོང་ཁེགས་མེད་པར་པདྨའི་འདབ་མ་ལྟར་མཉེན་པ། ན་བ་གནས་སུ་དག་པས་ཕྲ་སྦོམ་སོགས་ཀྱི་སྐབས་རིམ་པར་ཕྱེད་པས་ལྕུག་པ། འཆི་བ་གནས་སུ་དག་པས་སྐུའི་ཤ་ཚུགས་ལྷོད་པར་མ་གྱུར་པས་འཁྲིལ་བག་ཆགས་པ། ཚིགས་མདུད་རྣམས་ཕྲ་ཞིང་སྐུ་དྲང་ལ་སྒུལ་སྐྱོད་བདེ་བས་ལྡེམ་པ། རྒ་བ་གནས་སུ་དག་པས་སྐུའི་ཤ་རྒྱས་ཤིང་པགས་པ་སྲབ་ལ་རེག་བྱ་འཇམ་པས་གཞོན་ཚུལ་དང་ལྡན་པ་སྟེ་ལྔའོ། །ལོངས་སྤྱོད་རྫོགས་སྐུའི་རྒྱན་ཆས་བཅུ་གསུམ་ནི། དང་པོ་དར་གྱི་ཆས་གོས་ལྔ་ནི། དར་དཀར་པོ་གསེར་གྱི་ངང་རིས་ཅན་གྱི་སྟོད་གཡོགས། དར་སྣ་241

ཛ〉 མ་ཆོས་རྫོགས་པ་ཆེ ཡོའི་ མ ཞགཛའིཚོགས་པའི་ཤམ་ཐབས། གར་གྱི་ཕུ་ཐུང་སྟེ། དར་དཔྱངས་ལྗང་གུའམ། ནང་གོས་ཕུ་ཐུང་ལྟ་བུ་ལ། སྙན་གོང་ཨུཏྤལ་འཕྱང་དར་གྱི་ཅོད་པན་ཁ་དོག་སྣ་ཚོགས་པའི་ཅོད་པན་ལྟག་པ་ནས་ཕྱིར་འཕྱང་བ་ལ་ཟི་ལྡིར་ཞེས་པ་དང་ལྔའོ། །རིན་པོ་ཆེའི་རྒྱན་བརྒྱད་ནི། དབུ་སྐྲ་ཐོར་གཙུག་རིན་པོ་ཆེའི་རྩེ་ཕྲན་ལྡེམ་པ་ལ་སངས་རྒྱས་རིགས་ལྔས་མཚན་པའི་དབུ་རྒྱན་དང་གཅིག འཁོར་ལོས་མཚན་པའི་སྙན་རྒྱན་དང་གཉིས། རིན་པོ་ཆེའི་མགུལ་རྒྱན་དང་གསུམ། ལྟེ་བ་མན་ཆད་འཁོར་བའི་མུ་ཏིག་གི་དོ་ཤལ་དང་བཞི། ཐུགས་མཚན་དཔལ་བེེའུ་མཛེས་བྱེད་མུ་ཏིག་གི་སེ་མོ་དོ་སྟེ་དོ་ཤལ་ཐུང་ངུ་དང་ལྔ། རིན་པོ་ཆེ་སྐ་རགས་དང་དྲུག ཕྱག་གདུབ་དང་བདུན། ཞབས་གདུབ་དང་བརྒྱད་དོ། །དེ་ལྟར་རྒྱན་ཆ་ལུགས་ཡོངས་སུ་རྫོགས་པ། ཕྱག་གཡས་རིག་སྟོང་རྡོ་རྗེ་ཐུགས་ཀར་འཛིན་ཅིང་། གཡོན་སྣང་སྟོང་དྲིལ་བུར་དཀུར་བསྟེན་པ་འཛིན་པ་དང་། ཡུམ་རྡོ་རྗེ་སྙེམས་མ་དཀར་མོ་གྲི་ཐོད་འཛིན་མར་འཁྲིལ་བ། ཡབ་རྫོགས་པའི་སྐྱིལ་མོ་ཀྲུང་དང་། ཡུམ་པདྨའི་སྐྱིལ་ཀྲུང་གིས་རོལ་པར་བསྒོམ་པའོ། ། ་གཉིས་པ་ཉེས་བྱས་སུན་འབྱིན་གྱི་སྟོབས་ནི། བླ་མ་རྡོ་རྗེ་སེམས་དཔའ་ཁྱོད་ལ་སྐྱབས་སུ་གསོལ་ཞིང་བདག་སོགས་སེམས་ཅན་ཐམས་ཅད་ཀྱི་ཚེ་རབས་ཐོག་མེད་ཀྱི་སྡིག་པ་སྦྱོང་བར་མཛད་དུ་གསོལ། བདག་སོགས་སེམས་ཅན་ཐམས་ཅད་ཀྱི་ཚེ་རབས་ཐོག་མ་མེད་པ་ནས་དེ་རིང་ཡན་ཆད་དུ་བསགས་པའི་སྡིག་པ་མི་དགེ་བ་བཅུ། མཚམས་མེད་པ་ལྔ། དེ་དང་ཉེ་བ་ལྔ། ལྕི་བ་བཅུ་དྲུགལོག་པ་བརྒྱད། སོ་སོར་ཐར་བའི་སྡོམ་པ་དང་འགལ་བ། བྱང་ཆུབ་སེམས་དཔའི་བསླབ་བྱ་དང་འགལ་བ། གསང་སྔགས་ཀྱི་དམ་ཚིག་དང་འགལ་བ་སོགས་སྔར་བྱས་ཀྱི་སྡིག་པའི་རྒྱུ་དུག་གསུམ། གཞི་སྒོ་གསུམ། སྤྱིར་རང་གིས་242

ཆུ༩༥༠པ མོཇབྱིའིསྔོ འགྲོབགྱིས་པ་དང་། བགྱིད་དུ་བསྩལ་བ་དང་། གཞན་གྱིས་བགྱིས་པ་ལ་རྗེས་སུ་ཡི་རང་བགྱིས་པ་རྣམས་ཁོང་དུ་དུག་སོང་བ་ལྟ་བུའི་འགྱོད་སེམས་དྲག་པོས་ངག་ཏུ་ཉེས་ལྟུང་འདི་དང་འདི་ལྟ་བུ་ཞེས་བརྗོད་པ་ལ་མཐོལ་ལོ་ཞེས་དང་། ཡིད་ཀྱིས་འགྱོད་པ་བྱེད་པ་ལ་བཤགས་སོ་ཞེས་མཐོལ་བཤགས་ཀྱི་ཁྱད་པར་དེ་ལྟ་བུ་ཡིན་ཏེ། མཁས་གྲུབ་ཀརྨ་ཆགས་མེད་ཀྱིས། འགྱོད་པ་མེད་ན་བཤགས་པས་མི་འདག་པས། ། སྔར་བྱས་སྡིག་པ་ཁོང་དུ་དུག་སོང་ལྟར། ། ངོ་ཚ་འཇིགས་སྐྲག་འགྱོད་པ་ཆེན་པོས་བཤགས། །ཞེས་གསུངས་པའི་ཕྱིར་རོ། །གསུམ་པ་ཉེས་སྤྱོད་སྡོམ་པའི་སྟོབས་ནི། དེང་ནས་བཟུང་སྟེ་ཕྱིན་ཆད་ནི་སྲོག་ལ་བབས་ཀྱང་མི་དགེ་སྡིག་པའི་ལས་མི་བགྱིད་པར་སྡོམ་སེམས་བྱེད་པ་སྟེ།ཀརྨ་ཆགས་མེད་ཀྱིས། ཕྱིན་ཆད་སྡོམ་སེམས་མེད་ན་མི་འདག་པས། ། ཕྱིན་ཆད་སྲོག་ལ་བབ་ཀྱང་མི་དགེའི་ལས། ། ད་ནས་མི་བགྱིད་སེམས་ལ་དམ་བཅའ་བཟུང་། །ཞེས་གསུངས་པའི་ཕྱིར་རོ། །བཞི་པ་གཉེན་པོ་ཀུན་ཏུ་སྤྱོད་པའི་སྟོབས་ནི། མགོན་པོ་ཁྱོད་ཀྱི་ཐུགས་ཀར་ཟླ་བའི་དཀྱིལ་འཁོར་ཉ་གང་བ་རྒྱས་པའི་སྟེང་དུ་ས་བོན་ཧཱུཾ་ཡིག་གི་མཐའ་མར་ཡི་གེ་བརྒྱ་པའི་སྔགས་ཀྱིས་བསྐོར་བ་ལ་དམིགས་ནས། ཡིག་བརྒྱ་གསོལ་འདེབས་ཀྱི་ཚུལ་དུ་བཟླས་པས། ཡབ་ཡུམ་ཟུང་བདེ་བར་རོལ་བའི་སྦྱོར་མཚམས་ནས་བདུད་རྩི་བྱང་ཆུབ་སེམས་ཀྱི་སྤྲིན་ག་བུར་ཞེས་བསིལ་ཟེར་ཏེ་ཟླ་བ་ཞུན་མའི་མདོག་འདྲ་བའི་རྡུལ་ལྟར་འཛག་པ་ཡིས་ནི། དཔེར་ན་ཆུ་སྣ་རྒྱུག་པའི་ཚེ་ས་རྡུལ་དེད་པ་བཞིན། བདག་དང་ཕ་མར་གྱུར་པའི་ཁམས་གསུམ་གྱི་སེམས་ཅན་གྱི་བསོད་ནམས་མ་ཡིན་པའི་ལས་མི་དགེ་བ་དང་། མི་གཡོ་བ་ལུང་མ་བསྟན་གྱི་ལས་ཏེ། ལས་མི་དགེ་བ་དེའང་། ངོ་བོ་ཉིད་ཀྱི་མི་དགེ་བ།མཚུངས་པར་ལྡན་པའི་མི་དགེ་བ། ཀུན་ནས་བསླང་བའི་མི་དགེ་བ། དོན་243

ཐོའི མ་ཆོས་རྫོ ས་ལ་ཆེ བསྒོའི་ མ ཛ〉དམ་པའི་མི་དགེ་བ་སྟེ་བསགས་པའི་ལས་དང་དུག་གསུམ་དང་རྩ་ཉོན་ཉེ་ཉོན་སོགས་ཀྱིས་ཕྱེ་བའི་ཉོན་མོངས་པ་སྟེ། ཀུན་འབྱུང་ལས་ཉོན་གཉིས་ནི། འབྲས་བུ་སྡུག་བསྔལ་བསྐྱེད་པའི་རྒྱུ་ཡིན་པས་ན་དེས་བསྐྱེད་པའི་ནད་ཐམས་ཅད་རྣག་ཁྲག གདོན་ཐམས་ཅད་སྦལ་བ་སྡོམ་སྡིག་འབུ་སྲིན་ལ་སོགས་པ་སྲོག་ཆགས་ཀྱི་རྣམ་པ་དང་། སྡིག་སྒྲིབ་ཐམས་ཅད་དུད་ཁུ་དང་སོལ་ཁུའི་རྣམ་པ་དང་བཅས་ཏེ་འོག་སྒོ་གཉིས་དང་བ་སྤུའི་བུ་ག་ཐམས་ཅད་ནས་མར་ནག་ནུ་རུ་རུ་བབས་པས་ས་གས་ཏེ་ས་རིམ་པ་དགུའི་འོག་ན། འཆི་བདག་གཤིན་རྗེས་ཁ་ལག་སྤར་གསུམ་གཟེད་དེ་ཡོད་པའི་ཁ་ནང་དུ་བབས། ལྟོ་བ་ཁེངས་ཤིང་འདོད་པ་ཚིམ་ནས་ཉེས་ལྟུང་གི་གྲིབ་རིགས་ཐམས་ཅད་ལྷག་མ་མེད་པར་བྱང་ཞིང་དག་པར་མཛད་དུ་གསོལ་ཞེས་གསོལ་བ་གདབ་པ་དང་བདུད་རྩི་འབེབས་སྦྱོང་གི་དམིགས་པ་གནད་སྨིན་བྱ་བ་ནི་མན་ངག་གོ །དེ་ལྟར་ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར་པ་དེའི་ལུས་དབུས་སུ་རྩ་གཙོ་བོ་གསུམ་དང་འཁོར་ལོ་བཞི་གསལ་འདེབས་དགོས་པས། སྤྱི་བོར་རྩ་འདབ་སོ་གཉིས་མདོག་དཀར་པོ་ཁ་མར་ཀྱུ་བ། མགྲིན་པར་རྩ་འདབ་བཅུ་དྲུག་པ། མདོག་དམར་པོ་ཁ་ཡར་ཀྱུ་བ། གཉིས་ཀ་གདུགས་ཀྱི་རྩིབས་མ་ལྟར་ཁ་སྤྲད་པ། སྙིང་ཁར་རྩ་འདབ་བརྒྱད་པ། མདོག་མཐིང་ག ཁ་མར་ཀྱུ་བ། ལྟེ་བར་རྩ་འདབ་དྲུག་ཅུ། མདོག་སེར་པོ། ཁ་ཡར་ཀྱུ་བ། གཉིས་ཀ་གདུགས་ཀྱི་རྩིབས་མ་ལྟར་ཁ་སྤྲད་པར་བསམ། སླར་ཡང་གསོལ་བ་བཏབ་པས་བླ་མ་རྡོར་སེམས་ཡབ་ཡུམ་གྱི་སྦྱོར་མཚམས་ནས་བདུད་རྩི་བྱང་སེམས་དཀར་པོ་ལྷུང་ལྷུང་དལ་གྱིས་བབས་པས། འཁོར་ལོ་བཞིའི་གནས་རྣམས་ཤེལ་བུམ་ཞོས་གང་བ་ལྟར་བསྒོམས་པས་སྒྲིབ་པ་བཞི་དག དགའ་བཞིའི་ཡེ་ཤེས་རྒྱུད་ལ་སྐྱེས།རིག་འཛིན་བཞིའི་ས་བོན་ཐེབས། འབྲས་བུ་སྐུ་བཞིའི་གོ་འཕང་ཐོབ་པའི་སྐལ་244

ཛའིབེ ་ལྔ་ཕ ་མོང་ཕྱིའི་སྤོ ཞབྲོབ་རྒྱུད་ལ་བཞག་པར་བསྒོམས། དམིགས་པ་ཕྱི་མ་འདི་ཉམས་རྟོགས་ཀྱི་ཡོན་ཏན་སྐྱེ་བར་གལ་གནད་ཆེན་པོ་ཞིག་ཡིན་ནོ། །ཡིག་བརྒྱའི་སྔགས་དོན་ནི། ཨོཾ་ནི་ཡེ་ཤེས་ལྔའི་མགོ་འདྲེན། བཛྲ་ནི་རྡོ་རྗེ། ས་ཧྭ་ནི་སེམས་དཔའ། ས་མ་ཡ་ནི་དམ་ཚིག མ་ནུ་ནི་རྗེས་སུ། པ་ལ་ཡ་ནི་སྐྱོངས་ཤིག བཛྲ་ནི་རྡོ་རྗེ། ས་ཏྭ་ནི་སེམས་དཔའ། དེ་ནོ་པོ་ནི་ཉིད་ཀྱི་ཉེ་བར། ཥྛ་ནི་གནས། དྲི་རྙོ་ནི་བརྟན་པའི། མེ་ནི་བདག་ལ། བྷ་ཝ་ནི་དངོས་པོར་མཛོད། སུ་ཏོ་ཥྱོ་མེ་ནི་བདག་ལ་དགྱེས་པའི། བྷ་ཝ་ནི་དངོས་པོར་མཛོད།སུ་པོ་ཥྱོ་མེ་ནི་བདག་ལ་ཤིན་ཏུ་དགྱེས་པའི། བྷ་ཝ་ནི་དངོས་པོར་མཛོད། ཨ་ནུ་རཀྟོ་མེ་ནི་བདག་ལ་རྗེས་སུ་ཆགས་པའི། བྷ་ཝ་ནི་དངོས་པོར་མཛོད། སརྦ་སི་དྷི་མྨེ་ནི་དངོས་གྲུབ་ཐམས་ཅད་བདག་ལ། པྲ་ཡ་ཙྪ་ནི་རབ་ཏུ་སྩོལ། སརྦ་ཀརྨ་སུ་ཙྪ་མེ་ནི་ལས་ཀུན་ལ་ཡང་བདག་གི ཙི་ཏྟྭཾ་ཤྲི་ཡོ་ནི་སེམས་ཀྱི་དཔལ་དུ། ཀུ་ཧཱུཾ་ནི་མཛོད་ཅིག ཧ་ཧ་ཧ་ཧ་ཧོ་ནི་ཚད་མེད་བཞི་དང་ཡེ་ཤེས་ལྔའི་འདས།སརྦ་ཏ་ཐ་ག་ཏ་ནི་དེ་བཞིན་གཤེགས་པ་ཐམས་ཅད། བཛྲ་མ་མེ་མུཉྩ་ནི་རྡོ་རྗེ་་བདག་གྲོལ་བར། བཛྲ་བྷ་ཝ་ནི་རྡོ་རྗེ་དངོས་པོར་མཛོད། མ་ཧཱ་ས་མ་ཡ་ས་ཏྭ་ནི་དམ་ཚིག་རྡོ་རྗེ་སེམས་དཔའ་ཆེན་པོ། ཨཱཿ ནི་སྐྱེ་མེད་ཆོས་ཀྱི་སྐུའོ། །དེ་ནས་སླར་ཡང་གསོལ་བ་འདེབས་པ་ནི། བདག་སོགས་འགྲོ་བ་ཡོངས་ཀྱི་སྐྱབས་དང་། མགོན་དང་དཔུང་གཉེན་དུ་གྱུར་པའི་བྱེད་པོ་ཞེས་རྡོ་རྗེ་སེམས་དཔའ་བོས་ནས། ལས་ངན་པ་བདག་ནི་མི་ཤེས་གཏི་མུག་གིས་ནོན་ཏེ་རྨོངས་པར་གྱུར་པ་ཡིས། རྩ་བ་སྐུ་གསུང་ཐུགས་ཡན་ལག་གི་དམ་ཚིག་ལས་ནི་འགལ་ཞིང་ཉམས་པར་གྱུར་པས་ན། བླ་མ་མགོན་པོ་ཆེན་པོས་བདག་གི་སྐྱབས་དང་དཔུང་གཉེན་མཛོད་ཅིག རིགས་ཐམས་ཅད་ཀྱི་ཁྱབ་བདག དཀྱིལ་འཁོར་ཀུན་གྱི་གཙོ་བོ། རྡོ་རྗེ་འཛིན་པ་ཆེན་པོ་སྟེ། ཁྱེད་ནི་བརྩེ་བ་ཐུགས་རྗེ་245

ཛའི མཞེ་ས་རྔོ ས་ལ་ཆེ བསྒོའི་ མ ཐོ〉ཆེན་པོའི་བདག་ཉིད་ཅན་ཡིན་པས། འགྲོ་བ་ཀུན་འདྲེན་པའི་གཙོ་བོ་ཁྱེད་ལ་བདག་སྐྱབས་སུ་མཆིའོ། ། ཞེས་བརྗོད་ནས་སྐུ་གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་མཐོལ་ལོ་ཞེས་གསོལ་བ་བཏབ་པས། རྡོ་རྗེ་སེམས་དཔའ་ཐུགས་དགྱེས་བཞིན་ཞལ་འཛུམ་མདངས་གཡོ་བ་དང་བཅས་རིགས་ཀྱི་བུ་ཁྱོད་ཀྱི་སྡིག་སྒྲིབ་ཉེས་ལྟུང་ཐམས་ཅད་དག་པ་ཡིན་ནོ། ། ཞེས་གསུང་གིས་དབུགས་དབྱུང་བ་སྟེ། གནང་བ་བྱིན་ཞིང་འོད་དུ་ཞུ་ནས་རང་ལ་ཐིམ་པའི་རྐྱེན་ལས་རང་ཉིད་ཀྱང་རྡོ་རྗེ་སེམས་དཔའ་སྣང་སྟོང་མེ་ལོང་ནང་གི་གཟུགས་བརྙན་ཤར་བ་ལྟ་བུའི་སྐུར་གྱུར་པའི་ཐུགས་ཀར་ཟླ་དཀྱིལ་གྱི་སྟེང་ཐུགསསྲོག་ཧཱུཾ་ཡིག་མཐིང་གའི་མཐར་ཡིག་འབྲུ་བཞི་པོ་མདུན་དུ་ཨོཾ་དཀར་པོ།གཡས་སུ་བཛྲ་སེར་པོ། རྒྱབ་ཏུ་ས་དམར་པོ། གཡོན་དུ་ཏྭ་ལྗང་གུ་རྣམས་གསལ་བ་ལས་འོད་ཟེར་ཁ་དོག་ལྔ་ལྡན་དུ་ཕྱོགས་བཞི་དབུས་དང་ལྔར་འཕྲོས་ཏེ་ཁམས་གསུམ་སེམས་ཅན་ཐམས་ཅད་རྡོར་སེམས་རིགས་ལྔའི་རྟེན་གཞལ་མེད་ཁང་དང་། དེར་བརྟེན་པ་ལྷའི་རང་བཞིན་དུ་སངས་རྒྱས་པར་བསམ་ལ།སྙིང་པོ་ཡིག་འབྲུ་དྲུག་པ་ཅི་ནུས་སུ་བཟླ། འདི་ནི་བྱེ་བ་བཟླས་ན་གསང་སྔགས་ཀྱི་རྩ་བའི་དམ་ཚིག་ཉམས་ཏེ་སེམས་ཅན་དམྱལ་བ་ཆེན་པོར་བསྐལ་པ་མང་པོར་ཉམས་སུ་མྱོང་བར་འགྱུར་བའི་ལས་འདག་པར་གསང་བདག་གོས་སྔོན་ཅན་གྱི་རྒྱུད་ནས་གསུངས་པ་དང་། མཐར་དགེ་བ་འདི་ཡིས་མྱུར་དུ་བདག ། སངས་རྒྱས་གོ་འཕང་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག ། ཙེས་དགེ་བ་བསྔོ་ཞིང་མཉམ་པར་འཇོག་པར་བྱ་སྟེ།〈རྫོགས་ཆེན་ཀློང་སྙིང་གི་སྔོན་འགྲོའི་འབྲུ་འགྲེལ་〉ལས། འགལ་རྐྱེན་སྡིག་སྒྲིབ་སྦྱོང་བ་བླ་མ་རྡོ་རྗེ་སེམས་དཔའི་སྒོམ་བཟླས་ཀྱི་ཁྲིད་ནི། ཟབ་མོའི་ལམ་གྱི་ཉམས་རྟོགས་ཁྱད་པར་ཅན་སྐྱེ་བ་ལ་བར་དུ་གཅོད་པའི་གཙོ་བོ་ནི་སྡིག་སྒྲིབ་246

ཛཇིལེ ལྗ་ལ ་མོང་ཕྱིཇིཙཱ རིབག་ཆགས་ཡིན་ལ། དེ་ཉིད་སྦྱོང་བའི་ཐབས་གྲངས་མེད་པ་ཞིག་རྒྱལ་བས་བསྟན་པ་རྣམས་ཀྱི་ནང་ནས་མཆོག་ཏུ་གྱུར་པ་ནི། རྡོ་རྗེ་སེམས་དཔའི་སྒོམ་བཟླས་ཡིན། དེ་ཉམས་སུ་ལེན་པ་ལ་གཉེན་པོ་སྟོབས་བཞི་ཚང་བ་ནི་གལ་ཆེ།དེ་ལ་སྟོབས་བཞི་ནི། རྟེན་གྱི་སྟོབས། ཉེས་བྱས་སུན་འབྱིན་གྱི་སྟོབས། ཉེས་སྤྱོད་སྡོམ་པའི་སྟོབས། གཉེན་པོ་ཀུན་ཏུ་སྤྱོད་པའི་སྟོབས་རྣམས་སོ། ། དེ་དག་གི་དོན་རིམ་བཞིན་འདོན་སྒོམ་ཟུང་འཇུག་ཏུ། ཨཱཿ ཞེས་ཆོས་ཉིད་སྐྱེ་བ་མེད་པའི་དོན་དྲན་པའི་ངང་ནས་བདག་ཉིད་ཐ་མལ་དུ་གནས་པའི་སྤྱི་བོ་མདའ་གང་ཙམ་གྱི་སྟེང་གི་ནམ་མཁའ་རུ་པདྨ་དཀར་པོ་འདབ་མ་སྟོང་ལྡན་གྱི་སྟེང་དུ། ཟླ་བའི་དཀྱིལ་འཁོར་ཉ་གང་བའི་གདན་གྱི་དབུས་སུ། དབྱིངས་རིག་དབྱེར་མེད་མཚོན་པའི་ཧཱུཾ་ཡིག་དཀར་པོ་འོད་ཟེར་བཀྲག་མདངས་དང་ལྡན་པ་ཞིག་གསལ།དེ་ནས་སྐད་ཅིག་གིས་ཧཱུཾ་ཡིག་དེ་ཉིད་གནས་གྱུར་པ་ལས། ངོ་བོ་སངས་རྒྱས་ཀུན་འདུས་རྩ་བའི་བླ་མ་ཡིན་པ་ལ། རྣམ་པ་དཔལ་རྡོ་རྗེ་སེམས་དཔའ་སྐུ་མདོག་དཀར་ལ་འོད་གསལ་བ་གངས་རིའི་ཕུང་པོ་ལ་ཉི་མ་འབུམ་གྱིས་འཁྱུད་པ་ལྟ་བུ་ཞལ་གཅིག་ཕྱག་གཉིས་ལོངས་སྤྱོད་རྫོགས་པའི་རྒྱན་ཆས་བཅུ་གསུམ་གྱིས་སྐུ་ལ་ལེགས་པར་སྤྲས་པ་ལོངས་སྐུའི་རྒྱན་ཆས་བཅུ་གསུམ་ནི། དར་གྱི་ཆས་གོས་ལྔ་དང་། རིན་པོ་ཆེའི་རྒྱན་བརྒྱད་དེ། དར་གྱི་ཆས་གོས་ལྔ་ནི། ཅོད་པན།སྟོད་གཡོགས། དར་དཔྱངས། སྐུ་རགས།། སྨད་དཀྲིས་དང་ལྔ། རིན་པོ་ཆེའི་རྒྱན་བརྒྱད་ནི། དབུ་རྒྱན། སྙན་རྒྱན། འགུལ་རྒྱན། དཔུང་རྒྱན། དོ་ཤལ།རིན་པོ་ཆེའི་དོ་ཤལ་ལྟེ་འོག་ཡན་འཁོར་བ། སེ་མོ་དོ། (ནུ་མའི་བར་སླེབས་པའི་དོ་ཤལ་ཐུང་བ།)ཕྱག་གདུབ། སོར་གདུབ། ཞབས་གདུབ་སྟེ་བརྒྱད་དོ། །ཕྱག་གཡས་རིག་སྟོང་གི་རྡོ་རྗེ་རྩེ་ལྔ་པ་ཐུགས་ཀར་གཏོད་པའི་ཚུལ་གྱིས་འཛིན་པ། གཡོན་སྣང་སྟོང་གི་དྲིལ་བུ་དཀུ་ལ་བརྟེན་ནས་འཛིན་པ། ཞབས་གཉིས་247

ཝཾདམ་ཆོས་རྫོགས་པ་ཆེ ཡོའི་རྣམག ཝཾརྡོ་རྗེའི་་སྐྱིལ་མོ་ཀྲུང་གིས་བཞུགས་པའི་པང་དུ་ཡུམ་སྙེམས་མ་དཀར་མོ་ཕྱག་གཡས་གྲི་གུག་དང་། གཡོན་ཐོད་པ་འཛིན་པས་ཡབ་ཀྱི་མགུལ་ནས་འཁྱུད་ཅིང་གཉིས་མེད་དུ་འཁྲིལ་བ། སྐུ་སྣང་ལ་རང་བཞིན་མ་གྲུབ་པ་སྣང་སྟོང་ཆུ་ཟླ་ལྟ་བུའམ། མེ་ལོང་དུ་གཟུགས་བརྙན་ཤར་བ་ལྟ་བུ་བཀྲ་ལམ་མེ་ཡོད་པ། རང་གི་སྤྱི་བོར་རང་གི་ཁ་ལྟ་ཕྱོགས་སུ་ཞལ་ཕྱོགས་ནས་བཞུགས་པར་བསྒོམ། བླ་མ་རྡོ་རྗེ་སེམས་དཔའ་ཁྱོད་ལ་ཡིད་ཁྱེད་ཤེས་ཀྱི་དད་པས་སྐྱབས་སུ་མཆིའོ་སྙམ་དུ་གསོལ་བ་འདེབས་ཤིང་རང་གཞན་སེམས་ཅན་ཐམས་ཅད་ཀྱི་ལས་ཉོན་སྡུག་བསྔལ་བག་ཆགས་དང་བཅས་པ་བྲལ་ནས་དཔལ་རྡོ་རྗེ་སེམས་དཔའི་གོ་འཕང་ཐོབ་པར་ཤོག་ཅིག་སྙམ་པས་སྨོན་འཇུག་གི་བྱང་སེམས་དང་ལྡན་པ་ནི་རྟེན་གྱི་སྟོབས། སྐབས་འདིར་རྡོ་རྗེ་སེམས་དཔའ་ལ་སྐྱབས་སུ་བཟུང་ནས་སྨོན་འཇུག་གི་བྱང་སེམས་དང་ལྡན་པ་དེ་རྟེན་གྱི་སྟོབས་ཡིན། སྐབས་གཞན་དུ་ཡང་སྡིག་པ་བཤགས་པའི་ཡུལ་དེ་ཉིད་རྟེན་ཡིན། དེ་ནས་བླ་མ་རྡོ་རྗེ་སེསྡས་དཔའི་ཐུགས་བརྩེ་བ་ཆེན་པོས་བདག་དང་སེམས་ཅན་ཐམས་ཅད་ལ་རྗེས་སུ་དགོངས་ཏེ་བཞུགས་པའི་སྤྱན་སྔར། རང་གཞན་གྱི་ཚེ་རབས་འཁོར་བ་ཐོག་མ་མེད་པ་ནས་བཟུང་སྟེ་དུས་ད་ལྟ་ལ་ཐུག་གི་བར་དུ། ལུས་ངག་ཡིད་གསུམ་གྱི་སྒོ་ནས་སྡིག་པ་མི་དགེ་བ་བཅུ། མཚམས་མེད་པ་ལྔ། ལྕི་བ་བཞི་སྟེ། མཁས་པའི་གྲལ་གོང་ལྕེ། སྔགས་པའི་ནོར་ལྕེ། དགེ་སློང་གི་ཕྱག་ལྕེ། སྒྲུབ་པ་པོའི་ཟས་ཏེ་ལོག་པའི་ལྕི་བ་བཞི། མི་ཆོས་ཀྱི་མནའ་ཟོས་པ། ཉན་ཐོས་ཀྱི་ཁྲིམས་ཉམས་པ།བྱང་ཆུབ་སེམས་དཔའི་བསླབ་བྱ་ཉམས་པ། གསང་སྔགས་ཀྱི་དམ་ཚིག་ཉམས་པ་སྟེ་ཉམས་པའི་ལྕི་བ་བཞི། ཏིག་མུག་གི་དབང་གིས་སྟོན་པའི་སྐུ་ལ་སྨད་པ།ང་རྒྱལ་གྱི་དབང་གིས་མཁས་པའི་ཡོན་ཏན་ལ་སྨད་པ། ཕྲག་དོག་གི་དབང་གིས་བདེན་པའི་ཚིག་ལ་སྨད་པ། ཆགས་སྡང་དང་ཕྱོགས་རིས་ཀྱི་དབང་གིས་248

འཇིལེ ་ལྔ་པ ་མོང་ཕྱིའི་སྔོ ཝཱགྲོཆོས་ལ་དགག་སྒྲུབ་བྱེད་པ་སྟེ་སྨད་པའི་ལྕི་བ་བཞི། མཚམས་མེད་ལྔ་ལས་ཁྲག་འབྱིན་ལྕི། མི་དགེ་བཅུ་ལས་ལོག་ལྟ་ལྕི། མཉམ་པའི་ཆོས་ལ་ཁྱད་འདོན་ལྕི།རང་བཞིན་མེད་ལ་གལ་འཛུགས་ལྕི་བ་སྟེ་སྐུར་བའི་ལྕེ་བ་བཞིའོ། ། ལོག་པ་བརྒྱད་ནི། དགེ་བ་ཅན་ལ་སྨད་པ། སྡིག་པ་ཅན་ལ་བསྟོད་པ། དགེ་བ་ཅན་གྱི་ཚོགས་བཅག་པ། དད་པ་ཅན་གྱི་ཐུགས་དཀྲུགས་པ། བླ་མ་སྤང་བ། ཡི་དམ་སྤང་བ། མཆེད་ལྕམ་སྤང་བ། དཀྱིལ་འཁོར་གཉན་པོ་འདྲལ་བ་སྟེ་བརྒྱད་དང་། ཁྲེལ་དང་ངོ་ཚ་ཉམས་པ་ལ་སོགས་སྔར་བྱས་ཀྱི་མི་དགེ་བའི་ལས་བསགས་པ་དངོས་སུ་དྲན་པ་དང་མི་དྲན་པ་ཚེ་རབས་ཐོག་མེད་ནས་བསགས་པ་ཐམས་ཅད་ལ་ངོ་ཚ་འཇིགས་སྐྲག་འགྱོད་སེམས་དྲག་པོས་མཐོལ་ལོ་བཤགས་སོ། །མི་འཆབ་པོ། །མི་སྦེད་དོ། ། སྡིག་སྒྲིབ་ཐམས་ཅད་དུས་ད་ལྟ་ཉིད་དུ་བྱང་ཞིང་དག་པ་ཞིག་ཐུགས་རྗེ་མ་ཆུང་སྙམ་པ་ནི་སུན་འབྱིན་པའི་སྟོབས། སྔོན་ཆད་ནི་བདག་མི་ཤེས་རྨོངས་པའི་དབང་གིས་སྡིག་པ་དང་མི་དགེ་བའི་ལས་དེ་དག་བསགས་པ་ལགས་ཀྱི། ད་ནི་དྲིན་ཆེན་གྱི་བླ་མའི་ཐུགས་རྗེ་ལ་བརྟེན་ནས་ཁེ་ཉེན་ཤེས་པའི་རང་བཞིན་ཅན་ཡིན་པས། ད་ཕྱིན་ཆད་ནི་སྲོག་དམར་པོ་ལ་བབས་ཀྱང་སྡིག་པའི་ལས་གཅོད་ཅིང་སྡོམ་སྟེ་མི་བགྱིད་དོ་སྙམ་པ་ནི་ཉེས་སྤྱོད་སྡོམ་པའི་སྟོབས། དེ་ནས་རྡོར་སེམས་ཡབ་ཡུམ་གཉིས་སུ་མེད་པ་ཁྱོད་ཉིད་ཀྱི་ཐུགས་ཀར་ཟླ་བ་ཉ་གང་བའི་དཀྱིལ་འཁོར་ཡོངས་སུ་རྒྱས་པ་ཡུངས་ཀར་གླེབས་པ་ཙམ་པའི་སྟེང་དུ་ཧཱུཾ་ཡིག་དཀར་པོ་སྤུས་བྲིས་པ་ལྟ་བུ་ཞིག་གསལ་བའི་མཐའ་མར་ཨོཾ་ནས་མགོ་བརྩམས་ཏེ་ཡི་གེ་བརྒྱ་པའི་སྔགས་འབྲུ་རྣམས་ར་ལངས་པ་ལྟར་གཅིག་ལ་གཅིག་མ་རེག་ཙམ་དུ་ཡོད་པ་རྣམས་ཀྱིས་གཡས་བསྐོར་དུ་བསྐོར་བར་བསམ་ལ། རང་གི་ངག་ནས་ཡི་གེ་བརྒྱ་པ་གསོལ་འདེབས་ཀྱི་ཚུལ་དུ་བཟླས་པ་སྔགས་ཀྱིས་དཔལ་རྡོ་རྗེ་སེམས་དཔའི་ཐུགས་རྒྱུད་བསྐུལ་བས། ཐུགས་ཀའི་ཧཱུཾ་249

ཛའི མ་ཆོས་རྔོགས་པ་ཆེནཡོའི་ མ ཞགཛཇིཡིག་སྔགས་འཕྲེང་དང་བཅས་པ་ལས་ཐུགས་རྗེ་ཡེ་ཤེས་ཀྱི་བདུད་རྩི་འཁྱག་རོམ་མེས་ཞུ་བ་ལས་ཆུ་ཐིགས་པ་ལྟར་བབས་པ། སྐུའི་དབྱིབས་བརྒྱུད་ཡབ་ཡུམ་སྙོམ་འཇུག་གི་བདེ་བ་ལ་རོལ་བའི་སྦྱོར་མཚམས་ནས། བདེ་ཆེན་ཡེ་ཤེས་ཀྱི་བདུད་རྩི་བྱང་ཆུབ་སེམས་ཀྱི་སྤྲིན་ཆེན་པོ་ཤིན་ཏུ་དཀར་བ་ག་བུར་གྱི་རྡུལ་ལྟར་འཛག་ཅིང་ཐོན་ནས་རང་ཉིད་ཀྱི་ཚངས་བུག་ནས་ཞུགས་པ་ཡིས། བདག་དང་ཁམས་གསུམ་རིགས་དྲུག་གི་སེམས་ཅན་ཐམས་ཅད་ཀྱི་ལས་དང་ཉོན་མོངས་པ་དང་འབྲས་བུ་སྡུག་བསྔལ་ཐམས་ཅད་འབྱུང་བའི་རྒྱུ་རྐྱེན་དང་། ནད་ཐམས་ཅད་རྣག་རུལ་དང་ཁྲག་རུལ། གདོན་ཐམས་ཅད་སྲོག་ཆགས་སྡོམ་སྡིག་སྦལ་སྦྲུལ་ལ་སོགས་པའི་རྣམ་པ། རང་བཞིན་གྱི་སྡིག་པ་དང་ཉོན་ཤེས་ཀྱི་སྒྲིབ་པ་བཅས་པའི་ཁ་ན་མ་ཐོ་བའི་ཉེས་ལྟུང་དང་ཟླས་ཉམས་དང་ཞོར་ཉམས་ལ་སོགས་པའི་དམ་གྲིབ་ཐམས་ཅད་ལྷག་མ་མ་ལུས་པ་དུད་ཁུ་སོལ་ཁུ་རླངས་པའི་རྣམ་པར་ཆུ་སྣ་རྒྱུག་པས་ས་རྡུལ་དེད་པ་ལྟར་བདུད་རྩིའི་རྒྱུན་གྱིས་ཐོགས་པ་མེད་པར་དེད་དེ་རྐང་མཐིལ་དང་འོག་སྒོ་གཉིས་དང་བ་སྤུའི་བུ་ག་རྣམས་ནས་ནག་ཉིལ་གྱིས་ཕྱིར་ཐོན། རང་གི་འོག་ཏུ་ས་གས་པའི་མར་ཞབས། ས་རིམ་པ་དགུའི་འོག་ཏུ་འཆི་བདག་ལས་ཀྱི་གཤིན་རྗེ་གླང་དམར་པོའི་རྣམ་པར་གནས་པ་ལ་འཁོར་ལན་ཆགས་བུ་ལོན་ཤ་འཁོན་གྱི་བདག་པོ་བདག་མོ་ཐམས་ཅད་ཀྱིས་བསྐོར་ཏེ་ཁ་ལག་སྤར་གསུམ་ཟེད་ནས་ཡོད་པའི་ནང་དུ་སོང་བས་མི་མཐུན་པའི་ཕྱོགས་དེ་ཐམས་ཅད་མ་ལུས་ལུས་པ་མེད་པར་བྱང་བར་མཛད་དུ་གསོལ། ཞེས་གསོལ་འདེབས་དང་ཆབས་ཅིག་ཨོཾ་བཛྲ་ས་ཏྭ་ས་མ་ཡ་སོགས་ཡི་གེ་བརྒྱ་པ་ཅི་ནུས་བཟླ། དེ་ལྟར་རྡོ་རྗེ་སེམས་དཔའ་བསྒོམས་ཏེ་བདུད་ཙི་འབེབས་སྦྱོང་བྱེད་པ་དང་། ཡིག་བརྒྱ་བཟླ་བ་སོགས་གཉེན་པོ་ཀུན་ཏུ་སྤྱོད་པའི་སྟོབས་སོ། ། དེ་ནས་མཐར་ཐུན་འཇོག་ཁར། འཆི་བདག་ལས་ཀྱི་གཤིན་རྗེ་ལ་སོགས་པ་ཐམས་ཅད་ངོམས་ཤིང་250

ཛའིལེ ་ལྔ་པ ་མོང་བྱིའི་འོ ཞགྲོཚིམ། ལན་ཆགས་འཁོར། བུ་ལོན་སོད། ཤ་འཁོན་བྱང་། སྡིག་སྒྲིབ་དགགཤིན་རྗེའི་ཁ་ལག་སྤར་གསུམ་ཡང་ཟུམ། ས་གས་པ་ཡང་སོས་ཏེ་དུས་མིན་གྱི་འཆི་བ་བསླུས་པར་བསམ། རང་གི་ལུས་འདི་ཡང་ཕྱི་གསལ་ནང་གསལ་འོད་ཀྱི་རང་བཞིན་དུ་ཡོད་པའི་དབུས་སུ་རྩ་དབུ་མ་དང་། དེ་ལས་གྱེས་པའི་འཁོར་ལོ་བཞི་པོ་གདུགས་ཀྱི་རྩིབས་མ་ལྟ་བུ། ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རྩ་བཞི་ཁ་ཡར་ཀྱུ་བ། སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་ཁ་མར་ཀྱུ་བ།མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་ཅུ་དྲུག་ཁ་ཡར་ཀྱུ་བ། སྤྱི་བོ་བདེ་ཆེན་གྱི་འཁོར་ལོ་རྩ་འདབ་སུམ་ཅུ་རྩ་གཉིས་ཁ་མར་ཀྱུ་བ་དེ་ལྟར་གསལ་གདབ།སླར་ཡང་བདུད་རྩིའི་རྒྱུན་སྔར་ལྟར་བབས་པས། རྩ་འཁོར་ལོ་བཞི་ལ་སོགས་པའི་ལུས་ཀྱི་ནང་ཐམས་ཅད་ཤེལ་བུམ་འོ་མས་གང་བ་ལྟར་བདུད་རྩིས་སྐྱ་ལྟེམ་མེ་གང་། བུམ་དབང་། གསང་དབང་། ཤེར་དབང་། ཚིག་དབང་རིན་པོ་ཆེ་སྟེ་དབང་བཞི་ཐོབ། ལས་ཀྱི་སྒྲིབ་པ། ཉོན་མོངས་པའི་སྒྲིབ་པ། ཤེས་བྱའི་སྒྲིབ་པ། བག་ཆགས་ཀྱི་སྒྲིབ་པ་སྟེ་སྒྲིབ་པ་བཞི་དག དགའ་བ། མཆོག་དགའ། ཁྱད་པར་གྱི་དགའ་བ། ལྷན་ཅིག་སྐྱེས་པའི་དགའ་བ་སྟེ་དགའ་བ་བཞིའི་ཡེ་ཤེས་རྒྱུད་ལ་སྐྱེས། སྤྲུལ་སྐུ། ལོངས་སྐུ། ཆོས་སྐུ། ངོ་བོ་ཉིད་སྐུ་སྟེ་སྐུ་བཞིའི་གོ་འཕང་རྒྱུད་ལ་བཞག་པར་བསམ། ཁམས་གསུམ་སེམས་ཅན་ཐམས་ཅད་ཀྱི་མགོན་པོ་བླ་མ་རྡོ་རྗེ་སེམས་དཔའ། བདག་ནི་མ་རིག་པའམ་མི་ཤེས་པའི་རྐྱེན་གྱིས་བླང་དོར་གྱི་གནས་ལ་རྨོངས་པ་ཡི་དབང་གིས་གསང་སྔགས་ཀྱི་དམ་ཚིག་ལས་ནི་འགལ་ཞིང་ཉམས། བླ་མ་དང་གཉིས་སུ་མེད་པའི་མགོན་པོས་བདག་སོགས་སེམས་ཅན་ཐམས་ཅད་སྐྱོབས་པར་མཛོད་ཅིག རིགས་དང་དཀྱིལ་འཁོར་རྒྱ་མཚོའི་ཁྱབ་བདག་གམ་གཙོ་བོ་རྡོ་རྗེ་འཛིན་པ་ཆེན་པོ་སྟེ།དམིགས་པ་མེད་པའི་ཐུགས་རྗེ་ཆེན་པོའི་བདག་ཉིད་ཅན། འགྲོ་བའི་མགོན་251

ཛཇི མ་ཆོས་རྫོགས་ལ་ཆེ འབྲོའི་ མ ཐོའིཔོའམ་གཙོ་བོ་ཁྱེད་ལ་བདག་སོགས་སེམས་ཅན་ཐམས་ཅད་སྐྱབས་སུ་མཆིའོ། །སྐུ་གསུང་ཐུགས་ཏེ་རྩ་བའི་དམ་ཚིག་གསུམ་དང་ཡན་ལག་གི་དམ་ཚིག་ཉམས་པ་ཐམས་ཅད་མཐོལ་ལོ་བཤགས་སོ། ། མི་དགེ་བའི་སྡིག་པ་དང་ལས་ཉོན་གྱི་སྒྲིབ་པ་ཉེས་ལྷུང་དྲི་མའི་ཚོགས་ཐམས་ཅད་དུས་ད་ལྟ་ཉིད་དུ་བྱང་ཞིང་དག་པར་མཛད་དུ་གསོལ། ཞེས་གསོལ་བ་བཏབ་པས་རྡོ་རྗེ་སེམས་དཔའ་དགྱེས་བཞིན་འཛུམ་པ་དང་བཅས་ཏེ། རིགས་ཀྱི་བུ་ཁྱོད་ཀྱི་སྡིག་སྒྲིབ་ཉེས་ལྟུང་ཐམས་ཅད་དག་པ་ཡིན་ནོ། ། ཞེས་གནང་བ་ཡིན་ཞིང་འོད་དུ་ཞུ་ནས་རང་ལ་ཐིམ་པའི་རྐྱེན་གྱིས་རང་ཉིད་ཀྱང་རྡོ་རྗེ་སེམས་དཔའ་སྣང་སྟོང་མེ་ལོང་གི་གཟུགས་བརྙན་ལྟ་བུའི་སྐུར་གྱུར་པའི་ཐུགས་ཀར་ཟླ་བའི་དཀྱིལ་འཁོར་ཡུངས་འབྲུ་གླེབས་པ་ཙམ་གྱི་སྟེང་དུ། དབུས་སུ་ཐུགས་སྲོག་ཧཱུཾ་མཐིང་ག དེའི་མདུན་དུ་ཨོཾ་དཀར་པོ།གཡས་སུ་བཛྲ་སེར་པོ། རྒྱབ་ཏུ་ས་དམར་པོ། གཡོན་དུ་ཏྭ་ལྗང་གུ་རྣམས་ཞལ་ནང་དུ་ཕྱོགས་པའི་ཚུལ་དུ་གསལ་ལ། ཨོཾ་བཛྲ་ས་ཏྭ་ཧཱུཾ། ཞེས་ཟློས་པ་དང་མཉམ་དུ་ཡི་གེ་འབྲུ་ལྔ་པོ་ལས་འོད་ཟེར་ཁ་དོག་དཀར་སེར་དམར་ལྗང་མཐིང་ག་ལྔ་ཡར་འཕྲོས་པའི་རྩེ་ལ་སྒེག་སོགས་འདོད་ཡོན་གྱི་ལྷ་མོ་རྣམས་ཀྱི་ཕྱག་ན་བཀྲ་ཤིས་རྟགས་བརྒྱད། རྒྱལ་སྲིད་སྣ་བདུན་སོགས་མཆོད་རྫས་དཔག་ཏུ་མེད་པ་སྤྲོས་ནས། ཕྱོགས་བཅུའི་ཞིང་ཁམས་རབ་འབྱམས་བསམ་གྱིས་མི་ཁྱབ་པ་ན་བཞུགས་པའི་རྒྱལ་བ་སྲས་དང་བཅས་པ་ཐམས་ཅད་ལ་ཐུགས་མཉེས་པའི་མཆོད་པ་ཕུལ། ཚོགས་རྫོགས་སྒྲིབ་པ་དག ཐུགས་རྗེ་དང་བྱིན་རླབས་ཐམས་ཅད་འོད་ཟེར་ཁ་དོག་སྣ་ཚོགས་པའི་རྣམ་པར་བྱུང་ནས་རང་ལ་ཐིམ་པས།མཆོག་དང་ཐུན་མོང་གི་དངོས་གྲུབ་ཐོབ་པར་བསམ་པ་དེ། རང་དོན་ཆོས་སྐུའི་རྟེན་འབྲེལ་བསྒྲིགས་པ་ཡིན། ཡང་ཡིག་འབྲུ་ལྔ་ལས་འོད་ཟེར་ཁ་དོག་སྣ་ཚོགས་བརྒྱ་སྟོང་གྲངས་མེད་པ་མར་འཕྲོས། ཁམས་གསུམ་རིགས་དྲུག་གི་སེམས་ཅན་252

འཇིལེ ལྗ་བ ་མོང་གྱིའིགློ ཝཱགྲོཐམས་ཅད་ལ་ཕོག དེ་རྣམས་ཀྱི་སྡིག་སྒྲིབ་སྡུག་བསྔལ་བག་ཆགས་དང་བཅས་པ་ཐམས་ཅད་དག་ཅིང་ཕྱི་སྣོད་ཀྱི་འཇིག་རྟེན་ཐམས་ཅད་མངོན་པར་དགའ་བའི་ཞིང་ཁམས་དང་། ནང་བཅུད་ཀྱི་སེམས་ཅན་ཐམས་ཅད་རྡོ་རྗེ་སེམས་དཔའ་དཀར་སེར་དམར་ལྗང་མཐིང་ག་ལྔའི་རང་བཞིན་དུ་གྱུར་ནས། དེ་ཐམས་ཅད་ཀྱི་ཞལ་ནས། ཨོཾ་བཛྲ་ས་ཏྭ་ཧཱུཾ། ཞེས་འུར་དི་རི་སྒྲོགས་པར་བསམས་ནས་བཟླ་བ་ནི། གཞན་དོན་གཟུགས་སྐུའི་རྟེན་འབྲེལ་བསྒྲིགས་པ་ཡིན། དམིགས་པའི་གནད་འདི་ལྟ་བུ་ལ་བརྟེན་ནས་གསང་སྔགས་རྡོ་རྗེ་ཐེག་པ་ཐབས་མཁས་པའི་གནད་ཀྱིས་བསོད་ནམས་དང་ཡེ་ཤེས་ཀྱི་ཚོགས་བསམ་གྱིས་མི་ཁྱབ་པ་ཡང་སྐད་ཅིག་མ་རེ་ལ་རྫོགས་ཤིང་། ནམ་མཁས་གར་ཁྱབ་ཀྱི་སེམས་ཅན་གྱི་དོན་ཡང་སྒྲུབ་ནུས་པ་ཡིན། དེ་ལྟར་བཟླས་པ་ཅི་རིགས་པ་བྱས་པའི་རྗེས་སུ་ཐུན་བསྡུ་རན་ན། ཕྱི་སྣོད་ཀྱི་འཇིག་རྟེན་མངོན་དགའི་ཞིང་དུ་སྣང་བ་ཐམས་ཅད་ནང་བཅུད་ཀྱི་རྡོར་སེམས་རིགས་ལྔའི་ལྷ་ཚོགས་ལ་བསྡུ། དེ་རྣམས་7ཀྱང་རིམ་གྱིས་འོད་དུ་ཡལ་ནས་རང་ལ་བསྡུ། རང་ཡང་འོད་དུ་ཡལ་ནས་ཐུགས་ཀའི་ཨོཾ་ལ་ཐིམ། ཨོཾ་བཛྲ་ལ། བཛྲ་ས་ལ། ས་ཏྭ་ལ། ཏྭ་ཧཱུཾ་གི་ཞབས་ཀྱུ།ཞབས་ཀྱུ་འ་ཆུང་། འ་ཆུང་ཧ་ཁོག ཧ་མགོ་བོ་དང་ཟླ་ཚེས་ཐིག་ལེ་ནཱ་དའི་བར་རིམ་བཞིན་ཐིམ་ནས། ནཱ་ད་ཡང་ནམ་མཁར་ཡལ་བ་ལྟར་མི་དམིགས་སྤྲོས་བྲལ་ངང་ལ་དར་ཅིག་ལྷོད་དེ་མཉམ་པར་བཞག མཐར་བསྔོ་སྨོན་སོགས་བྱའོ། ། དེ་ལྟར་རྡོར་སེམས་སྒོམ་བཟླས་བྱེད་པ་འདི་ལ་སོགས་པ་བཟླས་བརྗོད་གང་བྱེད་ཀྱི་དུས་སུ་སེམས་དམིགས་པ་ལས་གཞན་དུ་མ་ཡེངས་པ་དང་། བཟླས་བརྗོད་མི་ཚིག་གིས་བར་མ་ཆོད་པ་ནི་ཅི་ནས་ཀྱང་གལ་ཆེ་སྟེ། རྒྱུད་ལས་ཀྱང་། གལ་ཏེ་ཏིང་འཛིན་འདི་མེད་ན། ། རྒྱ་མཚོའི་འཇིང་གི་ཕ་བོང་བཞིན། ། བསྐལ་པར་བཟླས་ཀྱང་འབྲས་མི་འབྱིན། ། ཞེས་དང་། དག་དང་མ་དག་སྟོང་འགྱུར་253

འཇི མཡོས་རྔོ སརི་ཆེ ཡོའི་ མ ཞ ཛའིཡིན། ། ཏིང་འཛིན་ཡོད་མེད་འབུམ་འགྱུར་ཡིན། ། ཞེས་གསུངས། ཨོ་རྒྱན་ཆེན་པོའི་ཞལ་ནས་ཀྱང་། ལོ་གཅིག་འབག་བསྙེན་བྱས་པ་བས་ཟླ་གཅིག་སྨྲ་བཅད་བྱས་པ་དགའ། ཞེས་གསུངས། དེ་ལྟར་སེམས་གཞན་དུ་མི་ཡེངས་ཤིང་ཐ་མལ་གྱི་སྨྲ་བ་དང་མ་འདྲེས་པར། དུས་གཅིག་ལ་ཡི་གེ་བརྒྱ་པ་ལན་བརྒྱ་རྩ་བརྒྱད་བཟླས་ན་སྔར་བྱས་ཀྱི་སྡིག་སྒྲིབ་དང་ཉམས་ཆག་ཐམས་ཅད་ངེས་པར་དག་པ་བླ་མ་རྡོ་རྗེ་སེམས་དཔའི་ཞལ་གྱིས་བཞེས་པ་ཡིན་ཏེ། དྲི་མེད་བཤགས་རྒྱུད་ལས་ཀྱང་། བདེ་བར་གཤེགས་པ་ཐམས་ཅད་ཀྱི་ཐུགས་ཀྱི་ཡང་སྙིང་ཉམས་ཆག་དང་སྡིག་སྒྲིབ་ཐམས་ཅད་སྦྱོང་བར་བྱེད་པ། ཡི་གེ་བརྒྱ་པ་ཞེས་བྱ་བ་བཤགས་པ་ཐམས་ཅད་ཀྱི་རྒྱལ་པོ་འདི་དུས་གཅིག་ལ་ལན་བརྒྱ་རྩ་བརྒྱད་དུ་བཟླས་ན་ཉམས་ཆག་ཐམས་ཅད་བསྐངས་ཏེ། ངན་སོང་གསུམ་དུ་ལྟུང་བ་ལས་ཐར་བར་འགྱུར་རོ། ། ཞེས་གསུངས། དེ་ལྟར་ཉིན་རེ་བཞིན་དུ་རྡོ་རྗེ་སེམས་དཔའ་བསྒོམ་ཞིང་ཡི་གེ་བརྒྱ་པ་ཉི་ཤུ་རྩ་གཅིག་རེ་བཟླས་ན། ལྟུང་བ་བྱིན་གྱིས་བརླབས་པས་མང་དུ་མི་འཕེལ་བ་དང་། ཡི་གེ་བརྒྱ་པ་འབུམ་ཕྲག་གཅིག་བཟླས་ན་ལྟུང་བ་ཐམས་ཅད་རྩ་བ་ནས་དག་པར་གསུངས། རྣལ་འབྱོར་པ་གང་ཞིགགི་ཡི་དམ་དུ་བཅས་ནས་འདོན་ན། མི་དེ་ཚེ་འདི་ལའང་དུས་གསུམ་གྱི་སངས་རྒྱས་ཐམས་ཅད་ཀྱི་སྲས་ཀྱི་དམ་པར་དགོངས་ནས་སྲུང་སྐྱོབ་མཛད་ལ།ཤི་འཕོས་ནས་ཀྱང་བདེ་བར་གཤེགས་པ་རྣམས་ཀྱི་སྲས་ཀྱི་ཐུ་བོར་འགྱུར་བ་གདོན་མི་ཟའོ། ། ཞེས་གསུངས་སོ། ། དེས་ན་བླ་མ་རྡོ་རྗེ་སེམས་དཔའ་ནི།རིགས་བརྒྱ་རིགས་གཅིག་ཏུ་འདུས་པའི་རང་བཞིན། གསང་ཆེན་རིགས་གཅིག་རྡོ་རྗེ་སེམས་དཔའ་ཞེས་བྱ་སྟེ། ཡི་དམ་གྱི་ལྷ་ཞི་ཁྲོ་རབ་འབྱམས་བསམ་གྱིས་མི་ཁྱབ་པ་དག་ཀྱང་། རྡོ་རྗེ་སེམས་དཔའ་ལ་མ་འདུས་པ་མེད། ངོ་བོ་རྩ་བའི་བླ་མར་དབྱེར་མེད་དུ་བསྒོམས་པས། བླ་མའི་རྣལ་འབྱོར་ཡང་ཀུན་འདུས་254

ཛའིལེ སྐུ་་ལ ་མོང་ཕྱིའི་འོ རིགྲོནོར་བུའི་ལུགས་སུ་བསྒོམ་པ་ཞེས་ཤིན་ཏུ་ཟབ་པའི་མཐར་ཐུག་པ་ཡིན་པས་རྟག་ཏུ་ཉམས་སུ་ལེན་པ་ལ་འབད་པར་བྱའོ། ། ཞེས་དང་། ཡང་〈རྫོགས་ཆེན་ཨ་ཏི་ཟབ་དོན་གྱི་ཁྲིད་དམིགས་ཟིན་བྲིས་〉ལས། བདུན་པ་སྡིག་སྒྲིབ་སྦྱོང་བའི་གཉེན་པོར་རྡོ་རྗེ་སེམས་དཔའི་སྐོ་བཟླས་ལ་བསླབ་པ་ནི། དེའང་རང་ཅག་རྣམས་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱེད་པ་ལ་གེགས་དང་ཉེར་འཚེ་བར་ཆོད་བྱེད་པ་ནི་སྡིག་སྒྲིབ་ཡིན་པས་དེ་སྦྱང་དགོས། དེ་སྤྱོང་བའི་མཆོག་རྡོ་རྗེ་སེམས་དཔའི་སྒོམ་བཟླས་ལ་རྣལ་འབྱོར་དུ་བྱའོ་སྙམ་དུ་བསམས་ལ་ལུས་སེམས་རྣལ་དུ་ཕབ། རང་ཐ་མལ་དུ་གནས་པའི་སྤྱི་བོར་པདྨ་དཀར་པོ་འདབ་མ་བརྒྱད་པ་གེ་སར་ཟེ་ཕོན་དང་བཅས་པའི་སྟེང་ཁ་ཡར་བལྟ་བ། རྩ་བ་རང་གི་ཚངས་བུག་ཏུ་ཟུག་པ། དེའི་སྟེང་དུ་ཟླ་བའི་དཀྱིལ་འཁོར་ཉ་གང་བ་རྣམས་གསལ་གདབ། དེ་ལ་གསལ་སྣང་ཐོན་པ་དང་། དེའི་སྟེང་དུ་ཧཱུཾ་ཡིག་དཀར་པོ་གསལ་ཞིང་འཚེར་བ་ཞིག་བསམ། དེ་ལས་འོད་ཟེར་ཁ་དོག་ལྔ་ལྡན་བུན་ཟེར་གྱིས་འཕྲོས། ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ལ་སྐུ་གསུང་ཐུགས་མཉེས་པའི་མཆོད་པ་འབུལ། སེམས་ཅན་ཐམས་ཅད་ལ་ཕོག་པས་སྡིག་སྒྲིབ་སྦྱངས། འོད་ཟེར་ཚུར་འདུས་ཡོངས་སུ་གྱུར་པ་ལས་རང་གི་དྲིན་ཆེན་རྩ་བའི་བླ་མ་དེ་ཉིད་རྣམ་པ་བཅོམ་ལྡན་འདས་དཔལ་རྡོ་རྗེ་སེམས་དཔའ་སྐུ་མདོག་དུང་ལྟར་དཀར་བ། ནོར་བུ་ཆུ་ཤེལ་ལྟར་འཚེར་བ། གངས་རི་ལ་ཉི་མ་ཕོག་པ་ལྟ་བུའི་གཟི་བྱིན་རབ་ཏུ་རྒྱས་པའི་ཉམས་ཅན། ཞལ་གཅིག་ཕྱག་གཉིས་པ་ཞི་ཞིང་འཛུམ་པའི་ངང་ཚུལ་བཟང་པོ་དང་ལྡན་པ། གཡས་གསེར་གྱི་རྡོ་རྗེ་ལྔ་པ་ཐུགས་ཀར་གཏོད་དེ་འཛིན་པ། གཡོན་སྣང་སྟོང་དངུལ་དཀར་གྱི་དྲིལ་བུ་དཀུར་བསྙེན་པ། ཞབས་སེམས་དཔའི་སྐྱིལ་ཀྲུང་ལྷམ་མེར་བཞུགས་ཤིང་། དབུ་སྐྲ་མཐོན་མཐིང་རལ་པའི་ཐོར་ཚུགས་ཅན་་ 255

ཛའི མ་ཆོས་རྫོགས་པ་ཆེ ་པོའི་ མགཞགཛའིརིན་པོ་ཆེའི་རྐེད་ཆིངས་དང་། ནོར་བུའི་རྩེ་ཕྲན་གྱིས་བརྒྱན་པ། སྐུ་སྟོད་ལ་དར་གྱི་སྟོད་གཡོགས་དང་སྐུ་སྨད་ལ་དར་གྱི་སྨད་དཀྲིས་ཅན། གཞན་ཡང་རིན་པོ་ཆེའི་དབུ་རྒྱན། མགུལ་རྒྱན། དཔུང་རྒྱན། སེ་མོ་དོ། ཕྱག་གདུབ།ཞབས་གདུབ། སྐ་རགས། དོ་ཤལ་ལ་སོགས་པ་དར་དང་རིན་པོ་ཆེ་རྒྱན་ཅན།ཕུན་སུམ་ཚོགས་པ་དུ་མས་མཛེས་པར་སྤྲས་པ་སྐུ་བལྟ་བས་ཆོག་མི་ཤེས་པ་སྟོང་ཆེན་སྒྲིབ་ཐོགས་ཐམས་ཅད་དང་བྲལ་བ་འོད་ཀྱི་རང་བཞིན་དུ་བསམ། དེའི་ཐུགས་ཀར་ཟླ་བའི་གདན་ལ་ཧཱུཾ་ཡིག་དཀར་པོ་གསལ་ཞིང་འཚེར་བ་ཞིག་བསམ།དེའི་མཐའ་སྐོར་དུ་ཡི་གེ་བརྒྱ་པའི་སྔགས་ཕྲེང་རྣམས་ཤིན་ཏུ་ཕྲ་བ་རྟ་རྔ་ལ་མདུད་པ་བཏབ་པའམ། མུ་ཏིག་བསྟར་ལ་བརྒྱུས་པ་ལྟ་བུའམ་དངུལ་ཆུའི་མདོག་ལྟ་བུ་ཧཱུཾ་གིས་བཀླག་པའི་ཚུལ་གྱིས་གསལ། མཐའ་སྐོར་དུ་རེག་ཅིང་མ་འབྱར་བའི་ཚུལ་གྱིས་ལྷམ་མེར་འཁོད་པར་བསམ། དེ་ལྟར་སྤྱི་བོའི་བླ་མ་རྡོ་རྗེ་སེམས་དཔའ་སྐྱབས་གནས་ཀུན་འདུས་སུ་མོས་པ་རྟེན་གྱི་སྟོབས། སྔར་བྱས་ཀྱི་སྡིག་པ་མི་དགེ་བའི་ལས་ཐམས་ཅད་ལ་གནོང་འགྱོད་དྲག་པོས་དཔལ་ལྡན་བླ་མ་རྡོ་རྗེ་སེམས་དཔའ་ཁྱེད་མཁྱེན་ནོ། ། བདག་དང་སེམས་ཅན་ཐམས་ཅད་ཀྱིས་སྔོན་ཆད་སྡིག་པའི་ལས་བགྱིས་པ་ཐམས་ཅད་མཐོལ་ཞིང་བཤགས་སོ། ། བྱང་ཞིང་དག་པར་མཛད་དུ་གསོལ་སྙམ་པ་སུན་འབྱིན་པའི་སྟོབས། ད་ཕྱིན་ཆད་འཆི་བ་སྲོག་ལ་བབ་ཀྱང་སྡིག་པའི་ལས་དངོས་སུ་ཅི། རྨི་ལམ་དུའང་མི་བགྱིད་སྙམ་པ་སྡིག་པ་ལས་ལྡོག་པའི་སྟོབས། སྔར་བྱས་ཀྱི་གཉེན་པོར་རྡོ་རྗེ་སེམས་དཔའི་སྒོམ་བཟླས་ལ་སྤྱོད་པ་གཉེན་པོ་ཀུན་ཏུ་སྤྱོད་པའི་སྟོབས་ཏེ། དེ་ལྟར་སྟོབས་བཞི་དྲན་བཞིན་པའི་ངང་ནས་ཡིག་བརྒྱ་གསོལ་འདེབས་ཀྱི་ཚུལ་དུ་འབད་པས། དེའང་ཐོག་མར་ཐུགས་ཀའི་ས་བོན་དང་ཞབས་ཀྱི་མཐེ་བོང་གི་རྩེ་ལས་བྱང་སེམས་བདུད་རྩིའི་ཆུ་རྒྱུན་བདེ་ཁྲིལ་གྱིས་བབ་པར་བསམ་ལ མཐར་256

ཛའིལེ ་ལྗ་པ ་མོང་བྱིའི་སྔོ ཕརབྲོསྐུའི་ཆ་ཐམས་ཅད་ནས་ཀྱང་བྱང་སེམས་བདུད་རྩིའི་རྒྱུན་སྐྱ་ཆིལ་ལེ་བྱུང་བ་རང་གི་ཚངས་བུག་ནས་ཞུགས། ནད་ཐམས་ཅད་རྣག་ཁྲག་ལྗན་ལྗིན། གདོན་ཐམས་ཅད་སྲོག་ཆགས་ཕྲ་མོའི་རྣམ་པ། སྡིག་སྒྲིབ་ཐམས་ཅད་སོལ་ཁུ་དང་དུད་ཁུའི་རྣམ་པ་ཅན་དུ་དབང་པོའི་སྒོ་དང་བ་སྦུའི་བུ་ག་ཐམས་ཅད་ནས་མདོར་ན་ཕུ་ཆུ་དྲག་པོས་ཐལ་བ་བརྡས་པ་བཞིན་ཕྱིར་སངས་སངས་སོང་སྙམ་དུ་རང་ལུས་ཤེལ་གྱི་ཁོག་པ་ཕྱིས་པ་ལྟ་བུའི་བློ་མ་སྐྱེས་ཀྱི་བར་དུ་གཞན་དུ་མ་ཡེངས་པར་དམིགས་པ་གཅུན་ལ་བཟླ་སྟེ། དེའང་སློབ་དཔོན་ཆེན་པོས། མ་ཡེངས་ཏིང་འཛིན་ལྡན་པས་བཟླ། ། གཞན་དུ་ཡེངས་པར་གྱུར་པས་ནི། ། བསྐལ་པར་བཟླས་ཀྱང་འབྲས་མི་འབྱིན། ། ཞེས་གསུངས་སོ། ། དེ་ནས་དཔལ་ལྡན་བླ་མ་རྡོ་རྗེ་སེམས་དཔའ་ཁྱེད་མཁྱེན་ནོ། ། བདག་སོགས་སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་དུས་ད་ལྟ་ཉིད་དུ་དབྱུང་ཞིང་དག་པར་མཛད་དུ་གསོལ་སྙམ་དུ་འབད་པ་ན་བྱང་སེམས་བདུད་རྩིའི་རྒྱུན་དེས་རང་གི་སྤྱི་གཙུག་ནས་རྐང་སེན་གྱི་བར་དེ་སྲིད་དུ་མེར་ཁྲིག་གེ་ལྟེམ་ཙེར་གྱིས་གང་བས་སྐུ་གསུང་ཐུགས་ཡོན་ཏན་ཕྲིན་ལས་ཀྱི་དངོས་གྲུབ་ཐོབ་པར་བསམ མཐར་མགོན་པོ་བདག་ནི་སོགས་ཀྱིས་གསོལ་བ་བཏབ་པས་རྡོ་རྗེ་སེམས་དཔའ་ཞལ་འཛུམ་པར་མཛད་དེ་འོ་རིགས་ཀྱི་བུ་ཁྱོད་ཀྱི་སྡིག་སྒྲིབ་ཐམས་ཅད་དག་པ་ཡིན་ནོ། །ཞེས་གནང་བ་བྱིན་པར་བསམ། སྤྱི་བོའི་བླ་མ་རྡོ་རྗེ་སེམས་དཔའ་ཉིད་དབུའི་ནོར་བུ་ནས་མར་འོད་དུ་ཞུ། གདན་པདྨ་ནས་ཡར་འོད་དུ་ཞུ། ཐུགས་འོད་ལྔའི་གང་བུའི་རང་བཞིན་དུ་གྱུར་པ་དེ་ཉིད་རང་གི་ཚངས་བུག་ནས་སྙིང་དབུས་སུ་སིབ་ཀྱིས་ཐིམ་པར་བསམ་ལ་སྡིག་སྒྲིབ་སྦྱང་བྱ་སྦྱོང་བྱེད་ཀྱི་ངོ་བོ་ལ་ཅེར་གྱིས་བལྟས་ཏེ་མཐར་སྟོང་གསལ་ཟུང་འཇུག་སྤྲོས་པ་དང་བྲལ་བའི་ངང་དུ་དར་ཅིག་མཉམ་པར་བཞག་རྗེས་དགེ་བ་བསྔོ་སྟེ། སྡིག་པ་དག་པའི་རྟགས་257

ཛ〉 མ་ཆོས་རྔོགས་སྡ་ཆེ ཕའི་ མཤཞགཛའིམཚན་མ་མཐོང་གི་བར་དུ་དམིགས་པ་གཅུན་ལ་གསལ་ཞིང་དག་པར་བཟླའོ། །ཞེས་གསུངས་པའི་ཕྱིར། དེ་ལྟར་འགལ་རྐྱེན་སྡིག་སྒྲིབ་སྦྱོང་བའི་གཉེན་པོར་རྡོ་རྗེ་སེམས་དཔའི་སྒོམ་བཟླས་ལ་བསླབ་པར་བྱའོ། །བརྒྱད་པ། ཆོགས་གཉིས་རྫོགས་ཐབས་མཎྜལ། བྱུཚོགས་གཉིས་རྫོགས་ཐབས་མཎྜལ་པ་ནི། 〈རྫོགས་ཆེན་མ་རིག་མུན་སེལ་〉ལས། བརྒྱད་པ་ཚོགས་བསགས་མཎྜལ་ནི་ཚོགས་ཞིང་སྐྱབས་འགྲོའི་སྐབས་ལྟར་གསལ་གདབ། མཎྜལ་གྱི་རྒྱུ་ཅི་འབྱོར་བྱ་ཞིང་ཐ་ན་ལག་པའི་ཕྱག་རྒྱ་ལ་དམིགས་ཀྱང་ཆོག ཡིད་ཀྱིས་བདག་གིར་བཟུང་བའི་ལུས་ལོངས་སྤྱོད་དུས་གསུམ་བསགས་པའི་དགེ་བའི་རྩ་བ་དང་བཅས། ཡོངས་སུ་མ་བཟུང་བའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས། རིའི་རྒྱལ་པོ་རི་རབ་སྟེང་དུ་རྣམ་པར་རྒྱལ་བའི་ཁང་བཟང་གླིང་བཞི་གླིང་ཕྲན་ཉི་ཟླ་ལྷ་མིའི་འདོད་ཡོན་དཔག་ཏུ་མེད་པ་རྣམས་ཀྱང་བློས་བླངས་ཏེ་མཆོག་གསུམ་དམ་ཅན་རྒྱ་མཚོའི་ཚོགས་དང་བཅས་པ་རྣམས་ལ། ཀུན་ཏུ་བཟང་པོའི་མཆོད་པའི་སྤྲིན་ཕུང་བསམ་གྱིས་མི་ཁྱབ་པར་དམིགས་ཏེ་དབུལ་བར་བགྱིའོ། ། ཐུགས་རྗེ་འགྲོ་བའི་དོན་དུ་བཞེས་ནས་བདག་གཞན་སེམས་ཅན་ཐམས་ཅད་ཀྱི་ཚོགས་རྫོགས་སྒྲིབ་པ་བྱང་ནས་སངས་རྒྱས་ཀྱི་གོ་འཕང་འཐོབ་པར་མཛད་དུ་གསོལ་སྙམ་པས་རྒྱས་པར་འདོད་ན་སོ་བདུན་དང་། བསྡུ་ན་གཏེར་གཞུང་ལྟར། ཆོས་དབྱིངས་རང་བྱུང་རོལ་བའི་རྩལཿ ཕྱི་ནང་སྣོད་བཅུད་སྣང་སྲིད་ཆོསཿ ཁྱབ་བརྡལ་ཞིང་ཁམས་མཆོད་སྤྲིན་བཅསཿ འཁོར་གསུམ་ཡོངས་དག་ཉིད་དུ་རོལཿ སརྦ་པཱུ་ཙ་རཏྣ་མཎྜལ་ཧཱུཾཿ ཞེས་ཆོས་ལོངས་སྤྲུལ་གསུམ་གྱི་མཎྜལ་ཅི་སང་འབུལ་ལ།མཐར་སྐྱབས་ཡུལ་གྱི་ལྷ་ཚོགས་རྣམས་རང་ལ། ཛཿཧཱུཾབཾ་ཧོཿ ཞེས་ཐིམ་པར་258 ་

ཛའིལེ ་ལྔ་པ ་མོང་བྱིའི་སྨོ རིགྲོབསམ། དེ་ཡང་འཇིག་རྟེན་དང་འཇིག་རྟེན་ལས་འདས་པའི་བདེ་སྐྱིད་ཐམས་ཅད་ཚོགས་བསགས་པ་ལས་བྱུང་བ་ཡིན་ལ། ཚོགས་གསོག་པའི་ཐབས་ཟབ་མོ་མཎྜལ་འདི་ཡིན་པས། དེ་ལྟར་ཡུན་རིང་ཉམས་སུ་བླངས་ན་ཚོགས་རྫོགས་པའི་རྟགས་སུ་ཟས་ཆེར་མ་ཟོས་ཀྱང་མི་ལྟོགས། ཤེས་རབ་ཕྱེ་བས་སྔར་མ་གོ་བའི་ཆོས་མང་དུ་ཤེས། སྔར་བརྗེད་པའི་ཆོས་མང་དུ་དྲན་པས། ཉམས་དགའ།བློ་ཆོས་ལ་བཀོད་ཐུབ་པ་འབྱུང་། རྨི་ལམ་དུ་ཡང་བུད་མེད་མང་པོས་ཟས་སྐོམ་སྟེར་བ་འབྱུང་། ཉི་ཟླ་ཤར་བ་དང་། གྱེན་ལ་འགྲོ་བ་དང་། སྤེ་ཏོག་ཐང་ལ་འགྲོ་ཞིང་མེ་ཏོག་འཐུ་བ་དང་། གོས་གསར་པ་གྱོན་པ། རྒྱན་བཏགས། ཆུ་ལ་བརྒལ་བ། ཕ་རོལ་ཏུ་སྒྲོལ་བ་དང་ཆུ་ལ་གྲུའམ་ཟམ་པ་འཇུག་པ་དང་། མཎྜལ་མེ་ལོང་ཕྱི་ཞིང་བལྟ་བ་དང་། དུང་འབུད་པ་དང་། རྔ་བོ་ཆེ་བརྡུང་བ། རོལ་མོ་དཀྲོལ་བ། ལྷ་ཁང་མཇལ་བ་སོགས་རྨིའོ། ། དེ་ཡང་ཐེངས་རེ་ཙམ་རྨིས་པ་ལ་བློ་གཏད་མེད་པས་རྟགས་འདི་རྣམས་དངོས་སམ་ཉམས་རྨི་ལམ་དུ་དེ་དག་ཡང་ཡང་བྱུང་ན་ཚོགས་རྫོགས་པའི་རྟགས་ཡང་དག་པ་ཡིན་ནོ། ། ཞེས་གསུངས་པ་ལྟར་ཡིན།དེ་ཡང་མཐུན་རྐྱེན་བསོད་ནམས་ཡེ་ཤེས་ཀྱི་ཚོགས་གཉིས་ཡོངས་སུ་རྫོགས་པའི་ཐབས་མཆོག་རྨད་དུ་བྱུང་བ་ནི་མཎྜལ་འདི་ཉིད་དུ་རྒྱ་ཆེར་བསྔགས་ཤིང་། བསོད་ནམས་དང་ཡེ་ཤེས་ཀྱི་ཚོགས་གཉིས་མ་རྫོགས་ན། དག་པ་གཉིས་ལྡན་གྱིས་སངས་རྒྱས་ཐོབ་པའི་ཐབས་མེད། དེ་བཞིན་དུ་རྣམ་ཀུན་མཆོག་ལྡན་གྱི་སྟོང་ཉིད་ཟབ་མོ་རྟོགས་པའང་ཚོགས་གཉིས་ལ་རག་ལས་པ་ཡིན་ཏེ། 〈སྡུད་པ་〉ལས། ཇི་སྲིད་ཚོགས་གཉིས་དམ་པ་དེ་ནི་མ་རྫོགས་པར། ། དེ་སྲིད་སྟོང་ཉིད་དམ་པ་དེ་ནི་རྟོགས་མི་བྱེད། ། ཅེས་དང་། རྣལ་འབྱོར་གྱི་དབང་ཕྱུག་ཏཻ་ལོ་པའི་ཞལ་ནས། བུ་སྣང་བ་རྟེན་ཅིང་འབྲེལ་འབྱུང་འདི། ། དོན་སྐྱེ་བ་259

ཛའི མ་ཆོས་རྫོགས་པ་ཆེ ཡོའི་ མག གཛཇིམེད་པར་མ་རྟོགས་པར། ། ཚོགས་གཉིས་ཤིང་རྟའི་འཕང་ལོ་དང་། ། འབྲལ་བར་མ་བྱེད་ནཱ་རོ་པ། ། ཞེས་གསུངས་པའི་ཕྱིར། ཇི་སྲིད་རྫོགས་པའི་སངས་རྒྱས་ཀྱི་གོ་འཕང་མ་ཐོབ་པའི་བར་དུ་བསོད་ནམས་དང་ཡེ་ཤེས་ཀྱི་ཚོགས་གཉིས་བསགས་པ་ལ་འབད་དགོས་པ་དང་། ཚོགས་བསགས་པ་རྣམས་ཀྱི་ནང་ནས་མཆོག་ཏུ་གྱུར་པ་ནི་མཎྜལ་འབུལ་བ་ཡིན་ནོ། །མཎྜལ་གྱི་རྒྱུ་ནི། རང་རང་གི་འབྱོར་པ་དང་བསྟུན་ནས་རབ་གསེར་དངུལ་ལ་སོགས་པའི་རིན་པོ་ཆེའི་མཎྜལ། འབྲིང་འཁར་བ་ལ་སོགས་པའི་རྒྱུ་དག་པ། ཐ་མ་རྡོ་ཤིང་ལ་སོགས་པའི་སྟེགས་འཇམ་པོའི་གཞི་མ་ལ་བྱི་དོར་ལེགས་པར་བྱས་ལ། དྲི་བཟང་དང་བ་བྱུང་གིས་བྱུགས། དེའི་སྟེང་འགོད་རྒྱུའི་ཚོམ་བུ་ཡང་། རབ་གཡུ། བྱི་རུ། མུ་མེན། མུ་ཏིག་ལ་སོགས་པའི་རིན་པོ་ཆེ་ཡིན། འབྲིང་ཨ་རུ་དང་སྐྱུ་རུ་སོགས་སྨན་གྱི་འབྲས་བུ་ཡིན། ཐ་མ་ནས་དང་།འབྲས། གྲོ། སྲན་མ་ལ་སོགས་པའི་འབྲུ་ཡིན། དེ་འདྲའི་ཚོམ་བུ་བཀོད་པ་དམིགས་རྟེན་ཉིད་དུ་བྱས་ཏེ། མདུན་གྱི་ནམ་མཁར་སྐུ་གསུམ་གྱི་ངོ་བོ་རྒྱལ་བ་སྲས་དང་བཅས་པ་ཚོགས་ཞིང་དུ་དམིགས་པ་ཞིག་ཡིན།དེ་ཡང་སྐུ་གསུམ་ཡི་གེ་འབྲུ་གསུམ་གྱི་རྣམ་པར་ཤར་བ། ཨོཾ་ཨཱཿཧཱུཾ་གིས་མགོ་དྲངས་ཤིང་། གླིང་བཞི་རི་རབ་འདོད་ལྷའི་གནས་དྲུག ཚངས་པའི་འཇིག་རྟེན་དང་བཅས་པ་གཅིག་གི་མཐར་ཁོར་ཡུག་མུ་རྒྱུད་དཔག་ཚད་བཞི་ཁྲི་འཕགས་པས་བསྐོར་བ་ཉི་ཟླས་བརྒྱན་པ་ནི། གླིང་བཞི་འཇིག་རྟེན་གྱི་ཁམས་ཞེས་བྱ་ཞིང་། དེ་ཉིད་སྟོང་གི་མཐར་སུམ་ཅུ་རྩ་གསུམ་དང་མཉམ་པའི་ལྕགས་རིས་བསྐོར་བ་ལ། སྟོང་དང་པོ་སྤྱི་ཕུད་ཀྱི་འཇིག་རྟེན་གྱི་ཁམས་ཞེས་ཟེར།སྟོང་དང་པོའི་སྤྱི་ཕུད་ཀྱི་འཇིག་རྟེན་གྱི་ཁམས་དེ་ཉིད་གཅིག་ནས་གཉིས་སུ་བགྲང་བའི་སྟོང་ལ་གཞན་འཕྲུལ་དབང་བྱེད་དང་མཉམ་པའི་ལྕགས་རིས་260

ཛཇིལེ ་ལྔ་པ། ན་མོང་ཕྱིའི་སྔོ རིགྲོབསྐོར་བ་ལ། སྟོང་གཉིས་པ་བར་པའི་འཇིག་རྟེན་གྱི་ཁམས་ཞེས་ཟེ་ར་བ་ཡིན་ཞིང་། དེ་གར་རི་རབ་དང་ཉི་ཟླ་ལ་སོགས་པ་ས་ཡ་ཕྲག་རེ་ཡོད་པར་བཤད།བར་མའི་འཇིག་རྟེན་གྱི་ཁམས་དེ་སྟོང་གི་མཐར། ཚངས་རིས་དང་པོའི་ལྷ་གནས་དང་མཉམ་པའི་ལྕགས་རི་མཐོ་ཁྱད་ཀྱིས་བསྐོར་བ་ལ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཟེར་བ་ཡིན་ཞིང་། དེ་ན་ཉི་ཟླ་ལ་སོགས་པ་ཐེར་འབུམ་སྟེ་བྱེ་བ་ཕྲག་བརྒྱ་གནས་པ་དང་། དེ་ལྟར་གནས་པའི་ཞིང་ཁམས་སུ་རྒྱལ་སྲིད་རིན་པོ་ཆེ་སྣ་བདུན་དང་ཉེ་བའི་རིན་ཆེན་བདུན་སོགས་ལྷ་དང་མིའི་དཔལ་འབྱོར་ཕུན་སུམ་ཚོགས་པས་ཡོངས་སུ་གཏམས་ཡོད་པར་གྲགས།བདག་གི་ལུས་དང་ལོངས་སྤྱོད། དུས་གསུམ་གྱི་དགེ་ཚོགས་དང་བཅས་པ་ལ་བདག་ཏུ་འཛིན་པའི་གཞི་གསུམ་ཟེར་ཞིང་། མདོར་ན་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་རང་བཞིན་སྤྲུལ་སྐུའི་ཞིང་ཁམས་སུ་ཤེས་ནས་ཡོངས་སུ་འབུལ་བ་དང་ཆབས་ཅིག་ཏུ་འགྲོ་བ་རྣམས་ཀྱིས་ཆོས་ཀྱི་འཁོར་ལོས་བསྒྱུར་པའི་རྒྱལ་སྲིད་ཐོབ་པར་ཤོག་སྙམ་དུ་བསམ་པ་ནི་སྤྲུལ་སྐུའི་མཎྜལ་ཡིན་ནོ། །དོན་ལ་རང་གི་རིག་པའི་ངོ་བོ་སྐྱེ་མེད་སྟོང་པ་དེའི་རང་བཞིན་ལྷུན་གྲུབ་ཀྱི་སྣང་ཆ་མ་འགགས་པ་ལས། དོན་གང་གི་འོག་ཏུ་མ་གྱུར་པས་འོག་མིན་དང་།དེ་ཡང་ཁ་སྦྱོར་ཡན་ལག་བདུན་(ལོངས་སྤྱོད་རྫོགས་པའི་ཡན་ལག་དང་། ཁ་སྦྱོར་གྱི་ཡན་ལག བདེ་བ་ཆེན་པོའི་ཡན་ལག སྙིང་རྗེས་ཡོངས་སུ་གང་བའི་ཡན་ལག རྒྱུན་མི་འཆད་པའི་ཡན་ལག འགོག་པ་མེད་པའི་ཡན་ལག)གྱི་བདག་ཉིད་ལོངས་སྤྱོད་རྫོགས་པ་དང་། ཁ་སྦྱོར་དང་། བདེ་བ་ཆེན་པོ་གསུམ་ནི། ལོངས་སྐུ་རང་གི་ངོས་ནས་བཞག་པའི་ཡན་ལག་ཡིན། རང་བཞིན་མེད་པ་ནི་དེ་ཉིད་ཀྱི་ངོ་བོའི་བཞུགས་ཚུལ་རྣམ་པར་དག་པ་ཞིག་ཡིན་པ་དེ་ཉིད་ཆོས་་ 261་་ ་ སྤྲེ

ཐོའི མཞེ་ས་རྔོ ས་བ་ཆེ ཡོའི་ མ ཞགའཇིསྐུའི་ངོས་ནས་བཞག་པའི་ཡན་ལག་ཡིན། སྙིང་རྗེས་ངེས་གང་དང་། རྒྱུན་མི་འཆད་པ་དང་། འགོག་པ་མེད་པ་གསུམ་ནི་རྩལ་སྣང་སྤྲུལ་སྐུའི་ངོས་ནས་བཞག་པའི་ཡན་ལག་ཡིན་ཏེ། ཛྙོཁ་སྤྱོར་ཡན་ལག་བདུན་〉ལས། ལུས་ལས་བྱུང་བའི་བདེ་བ་དང་། སེམས་ལས་བྱུང་བའི་བདེ་བ་ཉམས་སུ་མྱོང་བ་ནི།བདེ་བ་ཙམ་སྟེ། དེ་ཉིད་ཀྱང་ཤིན་ཏུ་རྒྱ་ཆེ་བ་དང་། ཟག་པ་མེད་པ་དང་། གྱ་ནོམ་པ་དང་། འཁོར་བ་ཇི་སྲིད་བར་གནས་པས་ན། བདེ་བ་ཆེན་པོ་སྟེ། བདེ་བ་ཆེན་པོ་དེ་ལྟ་བུ་དང་ལྡན་པའི་སྟུག་པོ་བཀོད་པའི་ཞིང་ཁམས་དེ་དག་ནི་ངེས་པ་ལྔ་དང་ལྡན་པ་ཞིག་སྟེ། གནས་འོག་མིན། སྟོན་པ་ངེས་པ་རིགས་དྲུག་པ་རྡོ་རྗེ་འཆང་། འཁོར་ངེས་པ་རིགས་ལྔའི་སངས་རྒྱས། ཆོས་ངེས་པ་གསང་ཆེན་རྡོ་རྗེ་ཐེག་པ། དུས་ངེས་པ་རྟག་པ་རྒྱུན་གྱི་འཁོར་ལོ་ལྔ་དང་ལྡན་པ་ཞིག་ཡིན།དེ་ལྟར་དབུས་སུ་རྣམ་པར་སྣང་མཛད། ཤར་རྡོ་རྗེ་སེམས་དཔའ། ལྷོ་རིན་ཆེན་འབྱུང་གནས། ནུབ་སྣང་བ་མཐའ་ཡས། བྱང་དོན་ཡོད་གྲུབ་པ་སྟེ།གངས་ཅན་མཚོ་སྡེ་ལྔ་རེ་རེ་ལས། འཁོར་རིགས་ཆུང་ལྔ་ལྔས་བསྐོར་བ་དང་།དེ་དག་གི་སྟེང་གི་ནམ་མཁར་ཁྲོ་བོའི་གངས་ཅན་མཚོ་སྡེ་ལྔ། རིགས་ཆུང་ལྔ་ལྔས་བསྐོར་བ་བཅས་རིགས་ལྔའི་ཚོམ་བུས་བརྒྱན་པ་ཅན། དོན་དངོས་གནས་ལ་ཡན་མན་ཕན་ཚུན་སྟེང་འོག་གི་གཞལ་བྱར་མི་དམིགས་པ་འདོད་ཡོན་ལྔའི་མཆོད་པའི་སྤྲིན་གྱི་ཕུང་པོ་བསམ་ཡས་པ་ཞེས་པ་སྟེ། 〈གསང་སྙིང་〉ལས།གཟུགས་སྣ་ཚོགས་དང་། སྒྲ་སྣ་ཚོགས་དང་། དྲི་སྣ་ཚོགས་དང་། རོ་སྣ་ཚོགས་དང་། རེག་བྱ་སྣ་ཚོགས་ཀྱིས་ཕྱོགས་བཅུར་འཁྲིགས་པ་རང་བྱུང་ལ། ཞེས་གསུངས་པ་ལྟར་ཕུལ་ནས། འགྲོ་བ་རྣམས་ལོངས་སྐུའི་ཞིང་ལ་སྤྱོད་པར་ཤོག་ཅིག་བསམ་པ་ནི་ལོངས་སྐུའི་མཎྜལ་ཡིན་ནོ། །སྣང་ཞིང་སྲིད་པའི་ཆོས་ཡོད་དོ་ཅོག་འདི་ཐམསེ་ཅད་ཡེ་ནས་ཡོད་མ་མྱོང་262 ་་

ཛའིལེ ་ལྔ་སྡ ་མོང་བྱིའི་སྔོ རིབྲོབའི་རྣམ་པར་དག་པའི་བདག་ཉིད་རང་རིག་གི་ངོ་བོ་ནང་གསལ་ཐིམ་ལ་མ་རྨུགས་པའི་ཡེ་ཤེས་རང་མཐུ་རྫོགས་པས་གཞོན་ནུ། ཕྱིར་མི་མངོན་པས་བུམ་པའི་སྐུ། དེ་ཡང་ངོ་བོ་ཀ་དག་གི་ཡེ་ཤེས། རང་བཞིན་ལྷུན་གྲུབ་ཀྱི་ཡེ་ཤེས།ཐུགས་རྗེ་ཀུན་ཁྱབ་ཀྱི་ཡེ་ཤེས་དང་གསུམ་དུ་གནས་སོ། ། དེ་ལ་ངོ་བོའི་དཔེ་ནི།〈ཐལ་འགྱུར་〉ལས། ངོ་བོ་ཀ་ནས་དག་པའི་ཆ་སྟོང་གསལ་འདུས་མ་བྱས་པ་སྐུ་ཡི་གདངས། ཞེས་དང་། རང་བཞིན་དཔེ་ནི། 〈རྩལ་རྫོགས་〉ལས། ནང་གསལ་བུམ་པའི་མར་མེ་བཞིན། ། ཞེས་དང་། ཐུགས་རྗེའི་དཔེ་ནི། 〈རྩལ་རྫོགས་〉ལས། སྒྲོན་མེའི་འོད་ཟེར་ཉི་མའི་དཀྱིལ་འཁོར་འདྲ། ། སྒྲོན་མེའི་འོད་ཟེར་སྟོང་ལ་ཐུག་པ་མེད། ། ཅེས་གསུངས་པ་ལྟར། ཐུགས་རྗེའི་རིགས་མ་འགག་པ་ཆོས་ཉིད་ཀྱི་རོལ་རྩལ་ལས་ཤར་བའི་རྒྱན་ནི། སྐུ་དང་ཐིག་ལེ་རིག་པ་ཚད་ཕེབས་ཀྱི་ཚོམ་བུར་བཀོད་དེ། གཟུང་འཛིན་གྱི་འཁྲུལ་བ་རྣམ་པར་དག་པའི་ཞིང་ཁམས་ཕུལ་བས། འགྲོ་བ་རྣམས་ཆོས་སྐུའི་ཞིང་དུ་སྤྱོད་པར་ཤོག་སྙམ་བཞིན་དུ་འབུལ་བ་ནི་ཆོས་སྐུའི་མཎྜལ་ཡིན་ནོ། །དེ་འདྲའི་མཎྜལ་ཚུལ་ཇི་ལྟར་འབུལ་དགོས་ཤེ་ན། 〈རྫོགས་ཆེན་ཨ་ཏི་ཟབ་དོན་གྱི་ཁྲིད་དམིགས་ཟིན་བྲིས་〉ལས། བརྒྱད་པ་ཚོགས་གཉིས་རྫོགས་བྱེད་མཎྜལ་གྱི་ཁྲིད་ནི། མཐུན་རྐྱེན་བསོད་ནམས་ཡེ་ཤེས་ཀྱི་ཚོགས་གཉིས་ཡོངས་སུ་རྫོགས་པའི་ཐབས་མཆོག་རྨད་དུ་བྱུང་བ་ནི་མཎྜལ་ཉིད་དུ་བསྔགས་པས། དེས་ན་མཎྜལ་འབུལ་བའི་ཡུལ་ཚོགས་ཞིང་སྐྱབས་འགྲོའི་སྐབས་བཞིན་གསལ་བཏབ་ལ་མཎྜལ་འབུལ་བའི་རྫས་ནི་རབ་གསེར་ཡིན་ན་སོར་བཞི་ཙམ་དང་། དངུལ་མཐོ་གང་ཙམ་བྱས་པས་ཀྱང་ཆུང་ངུའི་སྐྱོན་དུ་མི་འགྱུར།ཟངས་དང་འཁར་བ་སོགས་རིན་པོ་ཆེ་ཕལ་པ་ཡིན་ན་ནི་ཁྲུ་གང་ངེས་པར་དགོས། དེ་དག་མ་འབྱོར་བའི་གང་ཟག་གིས་ཀྱང་རྡོ་ལེབ་དང་ས་གཞི་བྱི་དོར་263

ཛའི མ་ཆོས་རྫོ ས་པ་ཆེ ཡོའི་ མགཞགཛའིབྱས་པས་བྱེད་རུང་། གོང་ལྟར་ཀྱང་རིན་པོ་ཆེ་ལ་སོགས་པ་མཆོད་པའི་མཎྜལ་འདུ་བྱས་ལ། དེའང་ཐོག་མར་སེམས་ཀྱི་རང་བཞིན་རྣམ་པར་དག་པའི་བརྡར་མཎྜལ་ཉིད་ལེགས་པར་བྱི་དོར་བྱ། དེ་ནས་འབྱུང་ལྔ་དང་དྲི་བཟང་པོའི་ཆུས་ཁྱམ་མེར་ཆག་བཏབ་སྟེ་ཡེ་ཤེས་ཀྱི་རླན་མི་ཡལ་བའི་དགོས་པ་ཡོད་ཅེས་གསུངས།དེ་ནས་ལག་གཡོན་གྱིས་ནས་ཚོམ་ཞིག་བླངས་ལ་མཎྜལ་བཟུང་། རང་གཞན་སེམས་ཅན་ཐམས་ཅད་མགྲིན་གཅིག་ཏུ་འཁོར་བར་བསམས་ནས་དེ་ཐམས་ཅད་སུམ་ཕྲུགས་ཀྱིས་ཚོམ་བུ་དགོད་ཅིང་གསོ་བ་དང་། ངག་གིས་མཎྜལ་གྱི་ཚིག་ཉིད་བྱད་རང་གིས་དྲང་སྟེ་འུ་དིར་དིར་སྒྲོག་པར་བསམ། ཡིད་ཀྱིས་དབང་ཆེན་གསེར་གྱི་ས་གཞིས་བཏེགས་པའི་དབུས་སུ་རིའི་རྒྱལ་པོ་རི་རབ། དེ་ནས་རིམ་གྱིས་ཕྱོགས་བཞིར་ཤར་གླིང་ཤེལ་ལས་གྲུབ་པར་རང་བཞིན་གཟུགས་ཟླ་གམ། ཁ་དོག་དཀར་པོ། ལྷོ་གླིང་བེེཌཱུརྻའི་རང་བཞིན་གཟུགས་སོག་པ། ཁ་དོག་སྔོན་པོ། ནུབ་གླིང་པདྨ་རཱ་གའི་རང་བཞིན་གཟུགས་ཟླུམ་པོ། ཁ་དོག་དམར་པོ། བྱང་གླིང་རིན་པོ་ཆེའི་རང་བཞིན་གཟུགས་གྲུ་བཞི། ཁ་དོག་སེར་པོ། དེ་ནས་གླིང་ཆུང་རྣམས་ཆེ་ཆུང་མ་གཏོགས་བཟོ་དབྱིབས་དང་ཁ་དོག་གླིང་ཆེན་རྣམས་དང་མཚུངས་པ། དེ་ནས་རིན་པོ་ཆེའི་རི་བོ་ཤར་གྱི་འདོད་ཡོན།དཔག་བསམ་གྱི་ཤིང་ལྷོའི་འདོད་ཡོན། འདོད་འཇོའི་བ་ནུབ་ཀྱི་འདོད་ཡོན།མ་རྨོས་པའི་ལོ་ཏོག་བྱང་གི་འདོད་ཡོན། འཁོར་ལོ་རིན་པོ་ཆེ་ཤར། ནོར་བུ་རིན་པོ་ཆེ་ཤར་ལྷོ། བཙུན་མོ་རིན་པོ་ཆེ་ལྷོ། བློན་པོ་རིན་པོ་ཆེ་ལྷོ་ནུབ། གླང་པོ་རིན་པོ་ཆེ་ནུབ། རྟ་མཆོག་རིན་པོ་ཆེ་ནུབ་བྱང་། དམག་དཔོན་རིན་པོ་ཆེ་བྱང་། གཏེར་ཆེན་པོའི་བུམ་པ་བྱང་ཤར། སྒེག་པ་མ་ཤར། ཕྲེང་བ་མ་ལྷོ།གླུ་མ་ནུབ། གར་མ་བྱང་། མེ་ཏོག་མ་ཤར་ལྷོ། བདུག་སྤོས་མ་ལྷོ་ནུབ། མར་མེ་མ་ནུབ་བྱང་། དྲི་ཆབ་མ་བྱང་ཤར། རི་རབ་ཀྱི་ཤར་དུ་ཉི་མ། ནུབ་ཏུ་ཟླ་བ།264

ཛའིལེ ་་རྔེ་ལ —ཅི ་མོང་ཕྱིའི་སྨོ རིབྲོལྷོར་གདུགས། བྱང་དུ་རྒྱལ་མཚན་རྣམས་དང་། གཞན་ཡང་སྲིང་རྩེ་མན་ཆད་དང་ལྷ་མིའི་འབྱོར་བ་བཟང་ལ་གྱ་ནོམ་པ་རང་གི་བློས་ཇི་ཙམ་འཁྱུད་པའི་བར་དེ་སྲིད་དུ་འབུལ་བ་ནི་སྤྲུལ་སྐུའི་མཎྜལ་ཏེ། དེ་ལྟར་ཚོམ་བུ་སོ་གསུམ་མའི་ལུགས་སུ་བྱས་པའི་མཎྜལ་སྟོན་བྱེད་ཀྱི་རྩ་བའི་གཞུང་རྣམས་ཀྱི་རྗེས་སུ་འབྲངས་པ་ཡིན་ལ། ཚོམ་བུ་སོ་བདུན་མ་དེང་སང་ཡོངས་གྲགས་ཀྱི་ལག་ལེན་ལྟར་བཀོད་ཀྱང་འགལ་བར་མི་སེམས་གསུངས། གང་ལྟར་ཡང་གཞན་དུ་ཚོམ་བུ་དགུ་བཀོད་ལ། ན་མོ་རིན་ཆེན་གཞི་ལྡན་སོགས་དང་། ཡང་ཚོམ་བུ་བདུན་བཀོད་ལ་རང་གིས་ཡོངས་སུ་བཟུང་བའི་འཇིག་རྟེན་གྱི་ཁམས་ཀྱི་བུ་དང་བུ་མོ་གཅེས་དགུ་མ་ལུས་པ་བློས་ལིང་གིས་དཔྱད་ནས་འབུལ་བ་ནི་ལོངས་སྐུའི་མཎྜལ།ཡང་ཚོམ་བུ་ལྔ་བཀོད་ནས་བདག་ལུས་མཛེས་ཤིང་ཡིད་དུ་འོང་བ་དཀར་ལ་དམར་བའི་མདངས་ཆགས་པ་དགོས་འདོད་མ་ལུས་པ་འབྱུང་བའི་གནས་གཅིག་པུར་གྱུར་པར་དམིགས་ཏེ་ཞེན་འཛིན་མེད་པར་འབུལ་བ་ནི་ཆོས་སྐུའི་མཎྜལ། ཡང་ཚོམ་བུ་གསུམ་བཀོད་ལ་ཆོས་ཉིད་སྟོང་གསལ་དག་པའི་ཀློང་དུ་རང་གི་རིག་པའི་ངོ་བོ་ཐིག་ལེ་དཀར་པོ་མཐིང་སེར་དམར་ལྗང་ལ་སོགས་པ་མདོར་ན་དེ་རེ་རེའི་ནང་དུའང་ཐིག་ལེ་བསམ་གྱིས་མི་ཁྱབ་པ་སྤྲོས་ཏེ་འབུལ་བ་ནི་ངོ་བོ་ཉིད་ཀྱི་སྐུའི་མཎྜལ་ཏེ་གཙོ་བོར་སྤྲུལ་སྐུའི་མཎྜལ་ཉིད་ཆིག་དྲིལ་བྱ།མཐར་མཎྜལ་འབུལ་བའི་ཡུལ་ཚོགས་ཞིང་། འབུལ་བྱའི་མཆོད་རྫས། འབུལ་བ་པོའི་གང་ཟག་སྟེ་ཀུན་ཀྱང་གསུམ་ཀ་མི་དམིགས་པའི་ངང་དུ་དར་ཅིག་མཉམ་པར་བཞག་རྗེས། དེ་ལྟར་བགྱིས་པའི་མཐུ་ལས་བདག་གཞན་སེམས་ཅན་ཐམས་ཅད་ཀྱི་ཚོགས་རྣམ་གཉིས་རྫོགས། སྒྲིབ་རྣམ་པ་གཉིས་བྱང་བར་མཛད་དུ་གསོལ་སྙམ་པའི་ངང་དུ། དགེ་བ་འདི་ཡིས་སྐྱེ་བོ་ཀུན། ། སོགས་ཀྱིས་དགེ་བ་བསྔོ་བའོ། ། དེ་ལྟར་འབུལ་བའི་ཕུད་དུ་མ་རེ་བསགས་པ་ནངས་པར་བླ་མའི་265

ཆོ ་ ་ཛའི མ་ཆོས་མོགས་པ་ཆེ ཡོའི་ མ ཞ ཛཇིམཎྜལ་གྱི་སྟེང་དུ་འབུལ་ཞིང་། ཡང་མཎྜལ་འབུམ་ཚོ་ལེགས་པར་བསགས་པ་ཡིན་ན། ཕུད་སླར་བླ་མ་ལ་འབུལ་ལམ། དཀོན་མཆོག་གི་རྟེན་ལ་འབུལ་གེལས་རང་གིས་ལོངས་མི་སྤྱོད་པ་ཕྱག་ལེན་ནོ། ། ཞེས་དང་། ཛྙོརྫོགས་ཆེན་ཀློང་སྙིང་འབྲུ་འགྲེལ་〉ལས། མདུན་གྱི་ནམ་མཁར་སྐུ་གསུམ་གྱི་ངོ་བོ་རྒྱལ་བ་སྲས་དང་བཅས་པ་ཚོགས་ཞིང་དུ་དམིགས་ལ། ཨོཾ་ཨཱཿཧཱུཾ། ཞེས་བརྗོད་པ་དང་ཆབས་ཅིག གླིང་བཞི་རི་རབ་ལྷ་གནས་དང་བཅས་པའི་སྟོང་གསུམ་གྱི་སྟོང་ཆེན་པོའི་འཇིག་རྟེན་བྱེ་བ་ཕྲག་བརྒྱའི་ཞིང་ཁམས་རྣམས་ན། རྒྱལ་སྲིད་རིན་ཆེན་སྣ་བདུན་ལ་སོགས་པ་ལྷ་དང་མིའི་ཡོ་བྱད་ཀྱི་འབྱོར་ཚོགས་དམ་པས་ཡོངས་སུ་གཏམས་ཤིང་གང་བ་བློས་བླངས། ཁྱད་པར་བདག་ཏུ་འཛིན་པའི་གཞི་རང་གི་ལུས་ལོངས་སྤྱོད་དུས་གསུམ་དུ་བསགས་པའི་དགེ་བའི་རྩ་བ་དང་བཅས་པ་མདོར་ན་འཛིན་སེམས་ཀྱིས་གཅེས་དགུར་བཟུང་བ་ཐམས་ཅད་མ་ལུས་པ་ཡོངས་སུ་ལེགས་པར་འབུལ་གྱིས། དམ་པ་ཆོས་ཀྱི་འཁོར་ལོས་འགྲོ་བ་སེམས་ཅན་ཐམས་ཅད་ཀྱི་ཁ་ལོ་ཐར་པ་དང་ཐམས་ཅད་མཁྱེན་པའི་ལམ་ལ་བསྒྱུར་པའི་རྒྱལ་སྲིད་དམ་པ་རང་བཞིན་སྤྲུལ་པའི་སྐུ་ཐོབ་པར་ཤོག་ཅིག་སྙམ་དུ་བསམ་པ་ནི་ཐུན་མོང་སྤྲུལ་སྐུའི་མཎྜལ། དེའི་སྟེང་ནམ་མཁར་འོག་མིན་བདེ་ཆེན་གྱི་གནས་རྣམ་དག་སྟུག་པོ་བཀོད་པའི་ཞིང་ཁམས་ཡེ་ཤེས་རིན་པོ་ཆེའི་གཞལ་མེད་ཁང་ན། སྟོན་པ་ལ་སོགས་ངེས་པ་ལྔ་ལྡན་རིགས་ལྔའི་དཀྱིལ་འཁོར་ཚོམ་བུའི་རྣམ་པ་ཅན་ལ། སྒེག་སོགས་འདོད་ཡོན་གྱི་ལྷ་མོ་རྣམས་ཀྱིས་མཆོད་པའི་སྤྲིན་གྱི་ཕུང་པོ་བསམ་ཡས་གྲངས་མེད་པ་ཐོགས་པས་བརྒྱན་པ་བློས་དཔག་ཏུ་མེད་པ་སྤྲུལ་ན། ལེགས་པར་ཡུལ་ལྷུན་གྲུབ་ལོངས་སྐུའི་ཞིང་ཁམས་ལ་སྤྱོད་པར་ཤོག་ཅིག་སྙམ་པ་ནི་ཐུན་མིན་ལོངས་སྐུའི་མཎྜལ། དེའི་སྟེང་གི་དབྱིངས་ལ་སྣང་སྲིད་གདོད་མ་ནས་རྣམ་པར་དག་པ་གཞོན་ནུ་བུམ་པའི་སྐུ་ཡི་གནས་ལུགས་སྐྱེ་མེད་266 སྣེ་་ ་

ཛའིལེ ་ལྔ་པ ་མོང་བྱིའི་སྨོ ་འགྲོབསམ་ངོ་དང་བྲལ་བའི་གཞི་ལ། ཐུགས་རྗེ་མ་འགགས་འོད་གསལ་གྱི་སྣང་ཆ་སྣང་གཞི་ལ་སོགས་ཆོས་ཉིད་རྣམ་དག་གི་རོལ་པ་སྣ་ཚོགས་པའི་རྒྱན་ཡེ་ནས་རང་ཤར་བའི། སྐུ་དང་ཐིག་ལེའི་རྣམ་པར་འཛིན་པ་རྣམ་པར་དག་པའི་ཞིང་སྣང་ཚོམ་བུའི་ཚུལ་དུ་བཀོད་དེ་ལེགས་པར་ཕུལ་བས་ཀུན་བཟང་ཆོས་སྐུའི་ཞིང་ལ་སྤྱོད་པར་ཤོག་ཅིག་སྙམ་པ་ནི་ཁྱད་པར་ཆོས་སྐུའི་མཎྜལ་ཡིན་ལ། དེ་ལྟ་བུའི་དམིགས་གནད་ཁོང་དུ་ཆུད་པའི་ངང་ནས་མཎྜལ་འབུལ་བ་འདི་ནི་ལམ་གྱི་གནས་སྐབས་ཐམས་ཅད་དུ་འདོར་དུ་མི་རུང་བའི་ཉམས་ལེན་ཡིན་པས་དམ་པ་གསུམ་གྱི་གནད་དང་མ་བྲལ་བའི་ངང་ནས་འབད་པར་བྱ། མཐར་ཚོགས་ཞིང་རྣམས་རང་ལ་བསྡུས་ཏེ་འཁོར་གསུམ་མི་དམིགས་པའི་ངང་ལ་མཉམ་པར་བཞག་གོ། ལྔ་པ་བདུད་བཞི་གཅིག་ཆར་དུ་གཅོད་པ་ཀུ་སཱ་ལིའི་ཚོགས་གསོག་ནི། དེ་ལ་ཀུ་སཱ་ལི་ཞེས་པ་ནི། སྤྲང་པོའི་དོན་ཡིན་པས་ཚེ་བློས་བཏང་གི་རྣལ་འབྱོར་རི་ཁྲོད་པ་ལྟ་བུ་ཚོགས་གསོག་པའི་ལོངས་སྐྱོད་གཞན་མི་རྙེད་པ་རྣམས་ཀྱིས་དམིགས་པ་ལ་བརྟེན་ནས་རང་གི་ལུས་ཀྱི་མཆོད་སྦྱིན་བྱེད་པ་ཡིན། ལུས་ལ་གཅེས་འཛིན་བཅད་དེ་མཆོད་སྦྱིན་བྱ་བ་ནི། དངོས་པོ་གཞན་གྱི་མཆོད་སྦྱིན་བྱ་བ་ལས་ལྷག་པར་ཡང་ཕན་ཡོན་ཆེ་བ་ཡིན་ཏེ། ཇི་སྐད་དུ། རྟ་དང་གླང་པོ་བརྒྱ་འགྱུར་ཡིན། ། བུ་དང་ཆུང་མ་སྟོང་འགྱུར་ཡིན། ། ལུས་ཀྱི་མཆོད་སྦྱིན་འབུམ་འགྱུར་ཡིན། ། ཞེས་དང་། མ་གཅིས།་གི་ཞལ་ནས། ཆགས་མེད་ལུས་སྦྱིན་བྱེད་པ་དེ། ། ཚོགས་གཉིས་ཡིན་པར་མ་ཤེས་ནས། ། ཕུང་པོ་གཅེས་འཛིན་བྱས་པ་དེ། ། མ་སྤྲུལ་པའི་སྐུ་ལ་མཐོལ་ལོ་བཤགས། ། ཞེས་གསུངས། དེ་ཡང་རང་གི་སྙིང་དབུས་སུ་སེམས་རྣམ་པར་ཤེས་པའི་ངོ་བོ་མ་ཅིག་ཁྲོས་མ་ནག་མོ་སྐུ་མདོག་མཐིང་ནག་ཕྱག་གཡས་གྲི་གུག་ནམ་མཁར་འཕྱར་ཞིང་། གཡོན་ཐོད་ཁྲག་ཐུགས་ཀར་འཛིན་པ། རྣ་ལྟག་གཡས་སུ་ཕག་ཞལ་ནག་པོས་ངུར་སྒྲ་སྒྲོགས་267

ཛའི མ་ཆོས་རྫོ ས་སྡ་ཆེ ཡོའི་རྣམགཞགཛའིཔ་ཁྲོ་མོའི་ཆ་བྱད་ཅན་གར་སྟབས་ལིང་ངེ་ཡོད་པ་ཞིག་གསལ་ལ་ཕཊཿ ཅེས་བརྗོད་པས་རྩ་དབུ་མའི་ལམ་བརྒྱད་སྤྱི་བོ་ཚངས་པའི་བུ་ག་ཐོན་པར་བསམ་པའམ། ཡང་ན་འདོན་སྒོམ་ཟུང་དུ་འཇུག་པས། སྡུད་བྱེད་ཐབས་ཀྱི་ཡི་གེ་ཕ་དང་། གཅོད་བྱེད་ཤེས་རབ་ཀྱི་ཡི་གེ་ཊ་སྟེ། དེ་ཡང་ཐབས་སྙིང་རྗེ་ཆེན་པོས་སེམས་ཅན་ཐམས་ཅད་སྡུད་ཅིང་། ཤེས་རབ་སྟོང་ཉིད་ཟབ་མོས་རང་གཞན་རྣམས་ཀྱི་རྒྱུད་ལ་ཡོད་པའི་བདག་ཏུ་འཛིན་པ་གཅོད་པར་བྱེད་པས་ན། ཕཊཿཅེས་བྱ། དེ་ནས་རང་གི་ལུས་ལ་བདག་གཅེས་པར་འཛིན་པའི་བློས་ཞེན་རྟོག་ཐམས་ཅད་རྩ་བ་ནས་བཅད་པའམ་བོར་བས་ལྷ་བདུད་རང་སར་ཆོམས་པས།རང་སེམས་གཏད་མེད་ཀྱི་རིག་པ་སྤྱི་བོ་ཚངས་པའི་བུག་སྒོ་ནས་མཁའ་དབྱིངས་ལ་ཐོན་ཏེ་དབྱིངས་རིག་དབྱེར་མེད་དུ་བསྲེས་ལ་སྐྱེ་འགག་གནས་གསུམ་དང་བྲལ་བའི་འདུས་མ་བྱས་ཡིན་པས་འཆི་བདག་གི་བདུད་ངང་གིས་བཅོམ་པས།རང་རིག་ཁྲོས་མར་ལམ་གྱིས་གནས་གྱུར་ཏེ། དེའི་མོད་ལ་རང་ལུས་རོ་རུ་གྱུར་ནས་ལིང་གིས་འགྱེལ། དེ་ཡང་ཆེ་བ་ཚོ་བ་སྟོང་གསུམ་གྱི་རྒྱ་ཁྱོན་དང་མཉམ་པ་ཞིག་ཏུ་བསྒོམ། དེ་ནས་རང་ཉིད་ཁྲོས་མར་གསལ་བའི་ཕྱག་གཡས་ན་ཆགས་སྡང་རྨོངས་གསུམ་གྱི་རྟོག་ཚོགས་ཉོན་མོངས་པའི་བདུད་བཅོམ་བྱེད་ཤེས་རབ་ཡེ་ཤེས་ཀྱི་གྲི་གུག་གིས། རང་གི་ལུས་བེམ་པོ་དེའི་སྨིན་མཚམས་སུ་ཚད་ཙམ་བྱས་པས་གཟུགས་ཀྱི་ཕུང་པོའི་བདུད་བཅོམ་ནས་བམ་རོའི་ཐོད་པ་བྲེགས།ཕྱག་གཡོན་ན་ལས་བྱེད་ཀྱི་ཚུལ་གྱིས་བྷསྙ་སྟེ་ཐོད་པ་དེ་ཉིད་ཐོགས་ཏེ། སྐུ་གསུམ་གྱི་མཚོན་བྱེད་མི་མགོའི་སྒྱེད་པུ་རི་རབ་དང་མཉམ་པ་གསུམ་གྱི་སྟེང་དུ་དཔྲལ་བ་རང་ལ་ཕྱོགས་པར་བཞག ཐོད་པ་དེའི་ནང་སྟོང་གསུམ་གྱི་རྒྱ་དང་མཉམ་པ་དེ་ཉིད་ཕྱག་གཡས་པའི་གྲི་གུག་གིས་བླངས་ཏེ་ཐོད་པར་བཅུག ཐོད་པའི་འོག་ན་མེའི་རང་བཞིན་ཡི་གེ་ཨ་ཐུང་དམར་པོ་གནས་པ་ལས་མེ་འབར་268

ཛའིལེ ་ལྔ་པ ་མོཇ་ཕྱིའི་སྨོནརིགྲོཁྲིཡིཞིང་ཐོད་པ་དྲོས་ཏེ་ནང་གི་བམ་རོ་དེ་སོ་རོ་རོ་ཞུ་ནས་ཁོལ་ཏེ་ཐོད་པའི་ཁ་གང་ནས་འབག་བཙོག་དང་དྲི་མ་དག་པའི་ཆ་ཐམས་ཅད་ལྦུ་བ་དང་སྤྲིས་མའི་རྣམ་པར་ཕྱིར་ལུད་དེ། རླངས་པ་འཕྱུར་བ་ཐོད་པའི་སྟེང་གི་ཧཱུཾ་ཡིག་དཀར་པོ་ལ་ཕོག་པས་ཧཱུཾ་ཡིག་ཀྱང་དྲོས་ཏེ་བདུད་རྩི་དཀར་དམར་གྱི་རྒྱུན་བབས་པ་ཐོད་པ་འི་ནང་གི་བདུད་རྩིར་གཉིས་མེད་དུ་འདྲེས་ཤིང་མཐར་ཧཱུཾ་ཡིག་ཀྱང་འོད་དུ་ལྟེམ་གྱིས་ཞུ་ནས་ཐོད་པའི་བདུད་རྩི་དང་གཉིས་མེད་དུ་ཐིམ་པར་བསམ། དེ་ཡང་།ཡི་གེ་འབྲུ་གསུམ་གྱི་བྱིན་རླབས་དང་ནུས་པས་འདོད་དགུར་བསྒྱུར་བ་སྟེ། ཨོཾ་གྱིས་ཁ་དོག་དྲི་རོ་ལ་སོགས་པའི་སྐྱོན་ཐམས་ཅད་སྦྱངས། ཨཱཿཡིས་མང་པོར་སྤེལ། ཧཱུཾ་གིས་གང་ལ་གང་འདོད་ཀྱི་དངོས་པོར་བསྒྱུར་ཏེ། ཟག་མེད་ཡེ་ཤེས་ཀྱི་བདུད་རྩི་འདོད་རྒུ་ཐམས་ཅད་འབྱུང་བའི་རང་བཞིན་དུ་གྱུར་པར་བསམ་ལ།ཨོཾ་ཨཱཿཧཱུཾ། ཞེས་དམིགས་པ་མ་ཟིན་གྱི་བར་དུ་བརྗོད། དེ་ནས་མདུན་གྱི་ནམ་མཁར་རིན་པོ་ཆེའི་ཁྲི་རྐང་དར་ཟབ་འབོལ་བརྩེགས་དང་བཅས་པའི་སྟེང་དུ་དྲིན་ཅན་རྩ་བའི་བླ་མ་ཉིད་སྐུ་མདོག་སྨུག་ནག་ཧོ་རུ་ཀའི་ཆས་ཅན་ཞལ་གཅིག་ཕྱག་གཉིས་སྤྱན་གསུམ་དང་ལྡན་པ། ཕྱག་གཡས་པས་གསེར་གྱི་རྡོ་རྗེ་རྩེ་ལྔ་པ་ཐུགས་ཀར་གཏོད་པའི་ཚུལ་དུ་འཛིན་ཅིང་། གཡོན་མཉམ་བཞག་གི་སྟེང་ན་འཆི་མེད་ཡེ་ཤེས་ཀྱི་བདུད་རྩིས་གང་བའི་ཀ་པཱ་ལ་བསྣམས་པ། མཆན་ཁུང་གཡོན་ན་ཁ་ཊྭཱཾ་ཀ་འཆང་ཞིང་སྐུ་ལ་སྟག་ཤམ་དང་ཙུས་པའི་རྒྱན་དྲུག་གིས་སྤྲས་པ། དབུ་ལ་ཐོད་པ་སྐམ་པོ་ལྔ་བརྒྱན་ཅིང་ཞབས་གཉིས་རྒྱལ་པོ་རོལ་པའི་སྟབས་སུ་བཞུགས་པ། དེའི་སྟེང་གི་ཆ་ལ་བརྒྱུད་པའི་བླ་མ་རྣམས་དང་། བར་གྱི་ཆ་ལ་ཡི་དམ་མཁའ་འགྲོའི་ལྷ་ཚོགས། ཐོད་པའི་ཁའི་ཐད་ཀྱི་ནམ་མཁའ་ལས་ཡེ་ཤེས་དང་ལས་ལ་གྲུབ་པའི་ཆོས་སྐྱོང་སྲུང་མའི་ཚོགས་དང་ཡུལ་ལྷ་གཞི་བདག་ལ་སོགས་པ་འཁོད། དེའི་འོག་གི་ས་གཞིའི་སྟེང་དུ་བགེགས་རིགས་ལན་269

ཛའིདམཡོས་རྔོ ས་པ་ཆེ ཡོའི་ མགཞ ཛའིཆགས་ཀྱི་མགྲོན་གཙོ་བོར་གྱུར་པའི་ཁམས་གསུམ་རིགས་དྲུག་གི་སེམས་ཅན་ཐམས་ཅད་ཉི་ཟེར་ལ་རྡུལ་འཁྲིགས་པ་ལྟར་གསལ་གདབ། ཕཊཿ ཡར་མཆོད་ཡུལ་གྱི་མགྲོན་རྩ་རྒྱུད་བླ་མ་རྣམས་ཀྱི་ལྗགས་རྡོ་རྗེའི་སྦུ་གུ་ཅན་དང་། ཡི་དམ་ལྷ་ཚོགས་རྣམས་ཀྱི་ལྗགས་རྡོ་རྗེ་དང་འཁོར་ལོ་ལ་སོགས་པའི་རྣམ་པ་ཅན་གྱི་སྦུ་གུས་བདུད་རྩིའི་བཅུད་དྲངས་ཏེ་གསོལ་བས་ཐུགས་དམ་གྱི་དགྱེས་པ་བསྐངས། རང་གི་ཚོགས་གཉིས་རྫོགས་ཤིང་སྒྲིབ་གཉིས་དག དམ་ཚིག་ཉམས་ཆག་བྱང་ནས་མཆོག་དང་ཐུན་མོང་གི་དངོས་གྲུབ་རྣམ་པ་གཉིས་ཐོབ་པར་བསམ། མཁའ་འགྲོ་ཆོས་སྐྱོང་སྲུང་མ་རྣམས་ཀྱི་ལྗགས་ཉི་ཟེར་གྱི་སྦུ་གུ་ཅན་གྱིས་རྦེདུད་རྩིའི་བཅུད་དྲངས་ཏེ་གསོལ། རང་གི་ཚོགས་རྫོགས་ཤིང་སྒྲིབ་པ་དག དམ་ཆོས་བྱང་ཆུབ་སྒྲུབ་པའི་འགལ་རྐྱེན་བར་ཆད་ཐམས་ཅད་བསལ།མཐུན་རྐྱེན་སྨོན་པའི་ལེགས་ཚོགས་ཐམས་ཅད་སྤེལ་བར་བསམ། དེ་ནས་རང་ཉིད་ཁྲོས་མར་གསལ་བའི་ཐུགས་ཀ་ནས་ལས་བྱེད་ཀྱི་མཁའ་འགྲོ་མ་དཀར་སེར་དམར་ལྗང་མཐིང་ག་བརྒྱ་སྟོང་གྲངས་མེད་པ་ཉི་ཟེར་ལ་རྡུལ་འཁྲིགས་པ་ལྟར་སྤྲོས་ནས། དེ་དག་གིས་སྣོད་ཡེ་ཤེས་ཀྱི་ཀ་པཱ་ལ་བཅུད་ཟག་མེད་ཀྱི་བདུད་རྩིས་གང་བ་རེ་རེ་མར་ཁམས་གསུམ་འཁོར་བའི་མགྲོན་དུ་གྱུར་པ་ཐམས་ཅད་ལ་བྱིན་པས་མཉེས་ཤིང་ཚིམས་ཏེ། བསད་པས་ཚེ་ཐུང་བ། འཕྲོག་པས་ནོར་དབུལ་བ།བརྡུང་བས་ནད་མང་བ་ལ་སོགས་པའི་ལན་ཆགས་ཐམས་ཅད་བྱང་། ཁྱད་པར་དུ་གནོད་བྱེད་གདོན་བགེགས་ཀྱི་རིགས་སུ་གྱུར་པ་ཐམས་ཅད་ངོམས་ཤིང་ཚིམ་པར་བསམ་པ་ནི་དཀར་འགྱེད་ཡིན། ཡང་བདུད་རྩི་ཁོལ་བའི་རླངས་པ་ལས་མེ་ཏོག་བདུག་སྤོས། མར་མེ། དྲི་ཆབ། ཞལ་ཟས། རོལ་མོ། བཀྲ་ཤིས་རྟགས་བརྒྱད། རྒྱལ་སྲིད་སྣ་བདུན། འཕན་གདུགས་ལ་སོགས་པ་མཆོད་པའི་སྤྲིན་བསམ་གྱིས་མི་ཁྱབ་པ་སྤྲོས་ནས་ཡར་མགྲོན་རྣམས་ལ་མཆོད། རང་གཞན་270

ཛ〉ལེ ་ལྔ་པ ན་མོང་བྱིའི་སྨོ ཕརགྲོ —སེམས་ཅན་ཐམས་ཅད་ཀྱི་ཚོགས་སྒྲིབ་པ་དག་པར་བསམ། ཡང་མར་མགྲོན་ཐམས་ཅད་ལ་སོ་སོའི་གང་ལ་ཅི་འདོད་ཀྱི་ཡོ་བྱད་ཐམས་ཅད་ཆར་བཞིན་དུ་བབས་པས་ཐམས་ཅད་དགའ་མགུ་ཚིམས་ཤིང་ཡི་རང་བས། ལན་ཆགས་འཁོར། བུ་ལོན་སོད། ཤ་འཁོན་བྱང་། ནད་གདོན་དང་སྡིག་སྒྲིབ་དགཐམས་ཅད་ཀྱང་ངོམས་ཤིང་ཚིམས་ནས་རིགས་དྲུག་སོ་སོའི་ལས་སྣང་སྡུག་བསྔལ་བག་ཆགས་དང་བཅས་པ་ཐམས་ཅད་བྲལ་ཏེ། ཕོ་ཐམས་ཅད་འཕགས་པ་སྤྱན་རས་གཟིགས་ཀྱི་གོ་འཕང་། མོ་ཐམས་ཅད་རྗེ་བཙུན་འཕགས་མ་སྒྲོལ་མའི་གོ་འཕང་ཐོབ་སྟེ་ཁམས་གསུམ་འཁོར་བ་དོང་ནས་སྤྲུགས་པར་བསམ་པ་ནི་ཁྲ་འགྱེད་དོ། ། དམ་ཆོས་བྱང་ཆུབ་སྒྲུབ་པའི་བར་ཆད་མི་མཐུན་པའི་ཕྱོགས་ཐམས་ཅད་ཆོས་ཉིད་མཉམ་པ་ཉིད་ཀྱི་དབྱིངས་སུ་ཞི་ཞིང་། རྐྱེན་ངན་དང་ལས་ཉོན་ཐམས་ཅད་ཀྱི་རྩ་བ་བདག་ཏུ་འཛིན་པ་ཐལ་བའི་རྡུལ་ཕྲན་བཞིན་དུ་རློག་པར་བསམ་ལ། མཐར་མཆོད་པར་བྱ་བའི་ལས་བདུད་རྩི་ཕུལ་བ་ལ་སོགས་པ་དང་། མཆོད་པར་བྱེད་པའི་མཁན་པོ་རྣལ་འབྱོར་པ་རང་དང་། མཆོད་པའི་ཡུལ་ཡར་མར་གྱི་མགྲོན་མ་ལུས་པ་ཀུན་ཀྱང་གཞི་མེད་སྒྱུ་མའི་རང་བཞིན་ལྟ་བུ། ངོ་བོ་གང་དུའང་མ་གྲུབ་པའི་གཤིས་སྐྱེ་མེད་སྤྲོས་པ་ཐམས་ཅད་དང་བྲལ་བ་རང་བཞིན་འགག་མེད་ཀྱི་སྣང་ཆ་མཐའ་དག་མ་འདྲེས་ཡོངས་སུ་རྫོགས་པ། ཐུགས་རྗེ་ཀུན་ཁྱབ་ཀྱི་རིག་པ་མི་གནས་མཉམ་པ་ཆེན་པོར་ལྷུན་གྱིས་གྲུབ་པའི་གནས་ལུགས་རྣལ་མ་མ་བཅོས་པའི་ཆོས་ཉིད་ཀྱི་ཀློང་དུ་ཨཱཿ ཞེས་མི་དམིགས་པའི་ངང་ལ་མཉམ་པར་བཞག་གོ ། སྤྱིར་གཅོད་གཞུང་རྣམས་ལས།དཀར་འགྱེད་དམར་འགྱེད་ཁྲ་འགྱེད་ནག་འགྱེད་དེ་འགྱེད་ཆེན་བཞི་བཤད་ཀྱང་། འདི་དཀར་འགྱེད་དང་ཁྲ་འགྱེད་གཉིས་ལས་དམར་འགྱེད་དང་ནག་འགྱེད་མེད་པ་ཡིན། དེ་ནས་གཅོད་ཀྱི་དབྱེ་བ་གསུངས་པ་ཡང་། གཉན་ས་རི་271

— ཛའི མཆོསརྫོགས་ལ་ཆེ ཡོའི་རྣམགཞགའཇིཁྲོད་འགྲིམས་པ་ཕྱི་ཡི་གཅོད། ཕུང་པོ་ཟན་དུ་བསྒྱུར་བ་ནང་གི་གཅོད། ཉག་གཅིག་ཅོད་ནས་གཅོད་པ་དོན་གྱི་གཅོད། གཅོད་དེ་གསུམ་དང་ལྡན་པའི་རྣལ་འབྱོར་པ་ལེགས་ཏེ། ཞེས་གསུངས། དེས་ན་གཅོད་བྱེད་པ་ཐམས་ཅད་ཀྱང་མ་རིག་པ་དང་འཁྲུལ་སྣང་ཐམས་ཅད་ཀྱི་རྩ་བ་བདག་འཛིན་རྩད་ནས་གཅོད་པ་ལ།ཉག་གཅིག་རྩད་ནས་གཅོད་པ་དོན་གྱི་གཅོད་པ་དང་འཁྲུལ་སྣང་ཐམས་ཅད་ཀྱི་རྩ་བ་བདག་འཛིན་རྩད་ནས་གཅོད་པ་ལ། ཉག་གཅིག་རྩད་ནས་གཅོད་པ་དོན་གྱི་གཅོད་ཅེས་བྱ་བ་ཡིན་པས། མ་ཅིག་གི་ཞལ་ནས། ཐོགས་བཅས་བདུད་དང་ཐོགས་མེད་བདུད། ། དགའ་བྱེད་བདུད་དང་སྙེམས་བྱེད་བདུད། ། དེ་ཡང་སྙེམས་བྱེད་བདུད་ལ་ཐུག ། ཅེས་གསུངས། དེས་ན་འདྲེ་ཞེས་བྱ་བ་བདག་འཛིན་སྙེམས་བྱེད་ཀྱི་བདུད་ཡིན་ལ། ནང་སྙེམས་བྱེད་ཀྱི་རྩ་བ་མ་ཆོད་པར་དེའི་རྩལ་ལས་བྱུང་བའི་ཕྱི་འཁྲུལ་སྣང་གི་ལྷ་འདྲེ་མེད་པར་བྱེད་མི་ནུས་ཏེ།བྲག་སྲིན་མོས་ཀྱང་། རྗེ་བཙུན་ལ། འདྲེ་སེམས་ཀྱི་རྩ་བ་མ་ཤེས་ན། ། འདྲེ་ང་བས་མི་ཚད་གཞན་ཡང་ཡོད། ། ཁྱོད་སོང་ཞིག་བྱས་པས་ང་མི་འགྲོ ། ཞེས་སོགས་ཞུས་པ་ལྟར་དང་། རྗེ་བཙུན་གྱི་ཞལ་ནས་ཀྱང་། འདྲེ་འདྲེ་རུ་བཟུང་ན་གནོད་པ་ཡིན། ། འདྲེ་སེམས་སུ་ཤེས་ན་གྲོལ་བ་ཡིན། ། འདྲེ་སྟོང་པར་རྟོགས་ན་མཆོད་པ་ཡིན། ། ཞེས་གསུངས། དེས་ན་གཅོད་བྱ་ཕྱི་ན་མེད་དེ་ནང་ན་ཡོད་པ་ཤེས་པར་བྱས་ལ། གཅེས་འཛིན་དང་བདག་འཛིན་རྩ་བ་ནས་བཅད་དེ་ལུས་སྲོག་ཕངས་པ་མེད་པར་ལྷ་འདྲེའེ་ཟན་དུ་སྟེར། རྒྱུ་ཞེ་སྡང་དང་གདུག་རྩུབ་ཞི་སྟེ་བྱམས་སྙིང་རྗེ་བྱང་ཆུབ་ཀྱི་སེམས་བསྐྱེད་པར་བྱ་བ་དང་སྨོན་ལམ་ལ་སོགས་པ་སྙིང་ཐག་པ་ནས་བྱེད། གཅད་བྱ་དང་གཅོད་བྱེད་ཐམས་ཅད་ཆོས་ཉིད་མཉམ་པ་ཉིད་ཀྱི་ཀློང་དུ་བརྡལ་ན། ནང་སྙེམས་བྱེད་གདོན་གྱི་རྩ་བ་ཆོད་དེ་མཐར་ཐུག་དོན་གྱི་ཆོད་ཚད་མངོན་དུ་གྱུར་པ་ཡིན་ནོ། ། ཞེས་གསུངས་པ་ལྟར་272

འཇིལེ ༥༥་པ ་མོཇ་ཕྱིའི་རྗོ ལྷུརཀྲོའབུལ་བར་བྱའོ། ། ་དགུ་པ། བྱིན་རླབས་མྱུར་འཇུག་བླ་མའི་རྣལ་འབྱོར།རྟོགས་པའི་ཡེ་ཤེས་རང་རྒྱུད་ལ་མངོན་དུ་བྱ་བའི་ཐབས་ཀྱི་མཐར་ཐུག་པ་བྱིན་རླབས་མྱུར་འཇུག་བླ་མའི་རྣལ་འབྱོར་ནི། 〈རྫོགས་ཆེན་མ་རིག་མུན་སེལ་〉ལས། དགུ་པ་བྱིན་རླབས་མྱུར་འཇུག་བླ་མའི་རྣལ་འབྱོར་ནི། དེ་ཡང་ས་ལམ་གྱི་རྟོགས་པ་མྱུར་དུ་རྒྱུད་ལ་སྐྱེ་བར་བྱེད་པ་ལ་བླ་མའི་རྣལ་འབྱོར་སྒོམ་པ་གལ་ཆེ་སྟེ། རྗེ་རིན་པོ་ཆེའི་ཞལ་ནས། ཉན་ན་ཚིག་མི་ཟིན། བསམ་ན་དོན་མི་གོ བསྒོམས་ན་རྒྱུད་ལ་མི་སྐྱེ་བའི་དུས་སུ་ཞིང་གི་མཐུ་ལ་བརྟེན་པ་མན་ངག་ཡིན་ཞེས་གསུངས། དེས་ན་ཞིང་གི་མཆོག་ནི་བླ་མ་ཡིན་ཏེ། ཨ་ཏི་བཀོད་པར།དྲིན་དང་ལྡན་པའི་བླ་མ་དེ། ། སྙིང་གི་དཀྱེལ་དང་སྤྱི་བོའི་གཙུག ། ཡན་ལག་མཐིལ་དུ་གང་བསྒོམ་པ། ། སངས་རྒྱས་སྟོང་གི་བྱིན་རླབས་ཏེ། ། གང་ཟག་དེ་ཡིས་འཛིན་པར་འགྱུར། ། ཞེས་དང་། དམ་ཚིག་བཀོད་པ་ལས། མཚན་དང་དཔེ་བྱད་ལྡན་པའི་ལྷ། ། བསྐལ་བ་འབུམ་དུ་བསྒོམ་པ་ལས། ། བླ་མ་དྲན་པ་འབུམ་ཆར་ཡིན། ། བསྙེན་སྒྲུབ་བཟླས་པ་ས་ཡ་བས། ། བླ་མའི་གསོལ་འདེབས་ལན་གཅིག་དགའ། ། ཞེས་གསུངས་པ་ལྟར་ཡིན་པས། རང་གི་སྤྱི་བོར་ངོ་བོ་དྲིན་ཅན་རྩ་བའི་བླ་མ་ཡིན་པ་ལ་རྣམ་པ་ཆོས་སྐུ་ཀུན་ཏུ་བཟང་པོ་ལ་བརྒྱུད་པའི་བླ་མ་ཡི་དམ་མཁའ་འགྲོ་ཆོས་སྐྱོང་རྣམས་ཀྱིས་བསྐོར་བ་གསལ་གདབ་པའི་ཚུལ་ནི། རང་ཉིད་རྟ་ཕག་ཡབ་ཡུམ་སྐུཿ མེ་ལོང་གཟུགས་བཞིན་གསལ་བ་ཡིཿསྤྱི་བོར་པདྨ་ཉི་ཟླ་དང་ཿ འཇའ་འོད་གུར་ཁང་ཆེན་པོའི་ཀློང་ཿ ཆོས་སྐུ་ཀུན་ཏུ་བཟང་པོ་ཉིདཿ དགྱེས་འཛུམ་འོད་ཟེར་འཕྲོ་བའི་སྐུཿ རྡོ་རྗེའི་སྐྱིལ་ཀྲུང་བཞུགས་པའི་མཐརཿ བརྒྱུད་པའི་བླ་མ་སྐར་ཚོགས་བཞིནཿ མངོན་273

ཛའི མ་ཆོས་རྔོགས་པ་ཆེནཡོའི་ མགཞགའཇིསུམ་ལྟ་བུར་བཞུགས་པར་གསལཿ ཞེས་པ་ལྟར་གསལ་བཏབ་ནས་ཚོགས་བསགས་ཀྱི་གནད་ལ་བཞུགསཿ ལུས་ངག་ཡིད་གསུམ་གུས་ཕྱག་འཚལཿ ཕྱི་ནང་གསང་བའི་མཆོད་པ་འབུལཿ ཉམས་ཆག་སྡིག་སྒྲིབ་མཐོལ་ལོ་བཤགསཿགསང་སྔགས་སྒྲུབ་ལ་རྗེས་ཡི་རང་ཿ སྨིན་གྲོལ་ཆོས་འཁོར་བསྐོར་དུ་གསོལཿམྱ་ངན་མི་འདའ་གསོལ་བ་འདེབསཿ དགེ་བ་བྱང་ཆུབ་ཆེན་པོར་བསྔོཿཐམས་ཅད་སངས་རྒྱས་མྱུར་ཐོབ་ཤོགཿ དེ་ནས་གསོལ་བ་འདེབས་པའི་ཚུལ་ནི། ཨོ་རྒྱན་རིན་པོ་ཆེའི་ཞལ་ནས། མོས་གུས་ཀྱི་འཁྱེར་སོ་ནི། ངའི་བླ་མ་དུས་གསུམ་སངས་རྒྱས་ཕྱོགས་དུས་རྒྱལ་བ་ཐམས་ཅད་ཀྱི་ངོ་བོ། རིགས་འདུས་དཀྱིལ་འཁོར་ཐམས་ཅད་ཀྱི་བདག་ཉིད་སངས་རྒྱས་ཐམས་ཅད་ཀྱི་སྤྱི་གཟུགས།འགྲོ་བ་ཐམས་ཅད་ཀྱི་སྐྱབས་མགོན། ངའི་ཚེ་འདི་དང་ཕྱི་མ་བར་དོ་གསུམ་མཐོརགཏོང་དམའ་གཏོང་ཁ་ཙམ་མིན་པས་བླ་མ་མཁྱེན་སྙམ་དུ་བཅོས་མ་མ་ཡིན་པ་གལ་ཆེ་ཞེས་གསུངས་པ་ལྟར། མོས་གུས་རྩེ་གཅིག་པས། ཨེ་མ་ཧོཿསྐྱེ་མེད་ཀ་དག་ཆོས་དབྱིངས་ཞིང་ཁམས་སུཿ ཐོག་མའི་སངས་རྒྱས་ཀུན་བཟང་ཡབ་ཡུམ་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿམདངས་རྩལ་མ་འགགས་སྐྱེ་མེད་ཀློང་ཡངས་ནསཿ ལོངས་སྐུའི་གཙོ་མཆོག་རྡོ་རྗེ་སེམས་དཔའ་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿདུར་ཁྲོད་སོ་ས་གླིང་གི་གནས་མཆོག་ཏུཿ མཁའ་འགྲོའི་གཙོ་མོ་ལས་ཀྱི་དབང་མོ་ཆེརཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿ དྷ་ན་མི་རྙིའི་ཞིང་ཁམས་ཡངས་པ་རུཿ སློབ་དཔོན་ཆེན་པོ་ཧཱུཾ་ཆེན་ཀ་ར་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿ རྒྱ་ནག་རི་བོ་ཆེན་པོའི་ཤར་ཕྱོགས་སུཿ མཁའ་འགྲོའི་གཙོ་མོ་ལབ་ཀྱི་སྒྲོལ་མ་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿ མཆོད་རྟེན་བདེ་བྱེད་བརྩེགས་པའི་ཕོ་བྲང་དུཿ ཨོ་274

ཛའིལེ ་ལྔ་ལ ་མོང་གྱིའི་སྔོ ཕརགྲོརྒྱན་གུ་རུ་མཚོ་སྐྱེས་རྡོ་རྗེ་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿ གར་བཞུགས་དམ་གཙང་ཞིང་ཁམས་ཡངས་པ་རུཿ ཡེ་ཤེས་མཚོ་རྒྱལ་ཨ་མ་ཀུན་སྟོབས་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿསྦས་ཡུལ་པདྨ་བཀོད་ཀྱི་གནས་མཆོག་ཏུཿ དྲེགས་པའི་མངའ་བདག་རིག་འཛིན་དཔལ་སེང་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿགཞུ་སྟོད་གཏེར་སྒྲོམ་མཚོ་རྒྱལ་གསང་ཕུག་ཏུཿ བཀའ་བབ་ལས་སད་བདེ་ཆེན་རྒྱལ་པོ་ལཿ གསོལ་བ་འདེབས་སོ་སྨིན་ཅིང་གྲོལ་བར་མཛོདཿ སྐབས་འདིར། མཆོག་གསུམ་རྩ་གསུམ་སྐུ་གསུམ་འདུས་པའི་དཔལཿ སངས་རྒྱས་ཀུན་དངོས་རྩ་བའི་བླ་མ་ལཿ གསོལ་བ་འདེབས་སོ་བདག་རྒྱུད་སྨིན་གྲོལ་ནསཿ འཁོར་བ་དོང་སྤྲུགས་ཕྲིན་ལས་མཐར་ཕྱིན་ཤོགཿ དེས་གྲངས་བསོག་གོ། དེང་ནས་བདག་སོགས་མཁའ་མཉམ་འགྲོ་བ་ཀུནཿ སེམས་དང་སེམས་ཉིད་བདེ་ཆེན་ཆོས་སྐུའི་ཀློང་ཿ གདོད་མའི་དབྱིངས་སུ་མངོན་པར་བྱང་ཆུབ་ནསཿ མཐའ་ཡས་འགྲོ་ཀུན་འདྲེན་པར་བྱིན་གྱིས་རློབསཿ ཞེས་གསོལ་བ་བཏབ་པས་མཐར། རྩེ་གཅིག་གསོལ་བཏབ་བླ་མ་ཡིཿ གནས་གསུམ་འབྲུ་གསུམ་གནས་པ་ལསཿ དཀར་དམར་སྔོ་བའི་འོད་ཟེར་འཕྲོསཿ བདག་གི་གནས་གསུམ་ཐིམ་པ་ཡིསཿ དབང་བཞི་ཐོབ་ནས་སྒྲིབ་བཞི་སྦྱངསཿ སྐུ་བཞི་མངོན་དུ་འགྱུར་བར་ཤོགཿ ཅེས་ཏིང་ངེ་འཛིན་གྱི་དབང་བཞི་ལེན་ཅིང་།མཐར་བླ་མ་འོད་དུ་ཞུ་ནས་རང་ལ་ཐིམ་པའི་ངང་ལ་དར་ཅིག་བཞག་གོ། དེ་ལྟར་ཐུན་བཞིའམ་རྒྱུན་དུ་བླ་མའི་རྣལ་འབྱོར་བསྒོམས་པས་ཉམས་རྟོགས་རང་བཞིན་ཤུགས་ལ་འཆར་བ་ནི། གྲུབ་ཐོབ་རིག་འཛིན་ཐམས་ཅད་ཀྱི་ཉམས་མྱོང་མཁའ་འགྲོའི་གསང་ཚིག རྒྱུད་སྡེ་ཐམས་ཅད་ཀྱི་དགོངས་པ་ཡིན་ཏེ། ཨོ་རྒྱན་རིན་པོ་ཆེའི་ཞལ་ནས། དེ་ལྟར་ཐུན་བཞིར་ཉམས་སུ་བླངས་ནས། བླ་མའི་275

ཛའིདམ་ཆོས་རྔོགས་སྡ་ཆེ ཡོའི་ མ ཞ ཛའིབྱིན་རླབས་བུམ་པ་གང་བྱོས་ཚུལ་དུ་ཐོབ་ནས་ཚེ་གཅིག་གིས་མགོན་པོ་རྡོ་རྗེ་འཆངགི་གོ་འཕང་འཐོབ་པར་བྱེད་པ་ལ། ཟབ་མོ་བླ་མའི་རྣལ་འབྱོར་རོ། །ཞེས་གསུངས་སོ། ། དེ་དག་རྣམས་ནི་མདོ་སྔགས་གཉིས་གའི་སྔོན་འགྲོ་ཐུན་མོང་གི་དབང་དུ་བྱས་པའོ། ། ཞེས་གསུངས་པ་ལྟར་ཡིན།དེ་ཡང་གོང་དུ་དྲངས་པའི་ལུང་ལྟར། བླ་མའི་རྣལ་འབྱོར་ལ་རྟེན་བསྐྱེད་ཅིང་སྤྱན་དྲངས་པ་དང་། ཚོགས་བསགས་པ། གསོལ་འདེབས་ཀྱི་ཚུལ་གྱིས་བཟླས་པ་བྱ་བ། དབང་བཞི་བླངས་ཤིང་ཐུགས་ཡིད་བསྲེ་བ། ཐུན་མཚམས་སྤྱོད་ལམ་གྱི་རྣལ་འབྱོར་དང་ལྔ་ཡོད་དོ། །དང་པོ་རྟེན་བསྐྱེད་ཅིང་སྤྱན་དྲངས་པ་ནི། ཨེ་མ་ཧོཿ ཞེས་ངོ་མཚར་བའི་ཚིག་གིས་སྔུན་བསུས་ནས། རང་སེམས་ཀྱི་ངོ་བོ་སྟོང་པ། རང་བཞིན་གྱི་སྣང་ཆ་ལྷུན་གྱིས་གྲུབ་པ་ཅི་སྣང་ཐམས་ཅད་སྐུ་དང་ཡེ་ཤེས་ཀྱི་རྣམ་རོལ་འབའ་ཞིག་ཏུ་འཆར་བས་དག་པ་རབ་འབྱམས་ཀྱི་ཞིང་ཁམས། ཁྱད་པར་འཕགས་པའི་བཀོད་པ་རབ་ཏུ་རྫོགས་པའི་ཟངས་མདོག་དཔལ་གྱི་རི་བོར་གསལ་བའི་དབུས་སུ་ཞེས་ཞིང་ཁམས་སྦྱོང་བ་འདི་ནི་སེམས་སྟོབས་ཆེན་པོའི་སྤྱོད་ཡུལ་ཡིན་པས་གནད་ཤིན་ཏུ་ཆེའོ། ། དེ་ཡང་བདེ་སྟོང་གི་ཡེ་ཤེས་བསྐྱེད་པ། དབང་གི་སྣོད་དུ་རུང་བ། བླ་མས་རྗེས་སུ་འཛིན་པ་དང་གསུམ་གྱི་རྟེན་ཅིང་འབྲེལ་འབྱུང་གིས་རང་ཉིད་ཀྱི་གཞི་ལུས་རྗེ་བཙུན་རྡོ་རྗེ་རྣལ་འབྱོར་མ། ཞལ་གཅིག་ཕྱག་གཉིས། སྐུ་མདོག་དམར་ཞིང་གསལ་བ་པདྨ་རཱ་གའི་ལྷུན་པོ་ལ་ཉི་མ་བྱེ་བས་འཁྱུད་པའི་མདངས་དང་ལྡན་པ། ཕྱག་གཡས་སུ་གཟུང་འཛིན་རྩ་ནས་གཅོད་པའི་གྲི་གུག་སྡིགས་མཛུབ་དང་བཅས་པ་ཐུར་དུ་བརྐྱངས་ནས་བསྣམས་པ། ཕྱག་གཡོན་པས་ཆགས་སྡང་དབྱིངས་སུ་སྟོབས་པའི་བརྡར་ཐོད་་པ་ཁྲག་གིས་གང་བ་ཞལ་དུ་སྟོབས་པར་མཛད་པའི་ཚུལ་གྱིས་འཛིན་པ། ཞབས་གཉིས་276

ཛའིལེ ་ལྔ་སྡ ་མོང་བྱིའི་སྔོ ་འགྲོདོར་སྟབས་སུ་བཞུགས་པ། སྤྱན་གསུམ་སྟེང་གི་ནམ་མཁར་རིངས་པའི་ཚུལ་དེ་བླ་མར་མཇལ་བ་བྲེལ་བ་ལངས་པའི་ཚུལ་གྱིས་རྣམ་པར་གཟིགས་པ། དེའི་སྤྱི་བོར་པདྨ་འདབ་མ་འབུམ་རྒྱ་ཆེ་བར་བརྡལ་བའི་དབུས་སུ་ཟེའུ་འབྲུ་ལ་མ་རེག་ཙམ་དུ་ཤེས་རབ་སྟོང་པ་ཉིད་མཚོན་པའི་ཉི་མ་དང་། ཐབས་བདེ་བ་ཆེན་པོ་མཚོན་པའི་ཟླ་བའི་དཀྱིལ་འཁོར་དཀར་གསལ་ཉ་གང་བའི་སྟེང་དུ། སྐྱབས་གནས་མ་ལུས་པ་ཀུན་འདུས་པའི་བདག་ཉིད་ཅན་་སྐུ་དྲིན་མཚུངས་མེད་རྩ་བའི་བླ་མ་དང་རྣམ་པ་དབྱེར་མེད་པ། རྣམ་པ་རིག་འཛིན་ཆེན་པོ་མཚོ་སྐྱེས་རྡོ་རྗེ།སྤྲུལ་པའི་སྐུ་དེ་ཉིད་སྐུ་མདོག་དཀར་ལ་དམར་བའི་མདངས་དང་ལྡན་པ་གཞོན་ནུ་ལང་ཚོ་བཅུ་དྲུག་ལོན་པའི་ཤ་ཚུགས་ཅན། སྐུ་ལ་གསང་གོས་དཀར་པོ།ཕོད་ཀ་སྔོན་པོ། ཆོས་གོས་དམར་སེར། ཟ་བེར་སྨུག་ཁྲ། འདུང་མ་དམར་པོ་སྟེ་ལྔ་བརྩེགས་སུ་གསོལ་བ་སྟེ། འཇམ་དབྱངས་མཁྱེན་བརྩེ་རིན་པོ་ཆེའི་ཞལ་ནས་ལེགས་པར་་གསུངས་པ་ལྟར། ཡང་ན་ཐེག་གསུམ་རྫོགས་པའི་བརྡར།བྱང་སེམས་ཀྱི་ཐེག་པ་རྫོགས་པའི་རྟགས་སུ་ནང་དུ་གསང་གོས་དཀར་པོ།སྔགས་ཀྱི་ཐེགས་པ་རྫོགས་པའི་རྟགས་སུ་ས་འོག་གི་བེར་ཆེན་མཐིང་ག སོ་ཐར་གྱི་སྡོམ་པ་རྫོགས་པའི་རྟགས་སུ་ཆོས་གོས་དམར་པོ་གསེར་གྱི་ལེའུ་ཅན་མནབས་པ། ཞལ་གཅིག་ཕྱག་གཉིས་རྒྱལ་པོ་རོལ་པའི་སྟབས་སུ་བཞུགས་པ། ཕྱག་གཡས་པས་ཡེ་ཤེས་ལྔ་ལྡན་མཚོན་པའི་གསེར་གྱི་རྡོ་རྗེ་རྩེ་ལྔ་པ། འཇིག་རྟེན་གྱི་དྲེགས་པའི་ཚོགས་ཐམས་ཅད་ལ་བསྡིགས་པའི་ཚུལ་གྱིས་བསྣམས་པས་དྲེགས་པ་ཅན་དབང་དུ་བསྡུ་བ། ཕྱག་གཡོན་པས་ཐོད་པ་བདུད་རྩིས་གང་བའི་ནང་ཚེ་བུམ་རྒྱན་ལྡན་བསྣམས་པ། དབུ་ལ་འདབ་ལྡན་པདྨའི་མཉེན་ཞུའི་རྩེ་མོར་རྡོ་རྗེ་ཕྱེད་པའི་ཏོག་གིས་མཚན་པའི་རྩེར་རྒོད་ཀྱི་ལྡེམ་འཕྲུ་རྨ་བྱའི་མདོངས་མཐའ་ཅན་གསོལ་བ། མཚན་ཁུང་གཡོན་ན་བདེ་སྟོང་གསང་བའི་ཡུམ་མཆོག་མ་མན་277

ཛཇི མཅས་རྔོགས་ལཆེ ཡོའི་ མ ཞགཛའིདྷ་ར་བ། སྦས་པའི་ཚུལ་གྱི་ཁ་ཊཾ་རྩེ་གསུམ། ཌཱ་མ་རུ་དང་རྒྱུ་ཞགས་དྲིལ་བུ་ས་བརྒྱན་པ་བསྣམས་པ། འཇའ་ཟེར་ཐིག་ལེ་ཐིག་ཕྲན་འོད་ཀྱི་ཕུང་པོ་འཁྲིགས་པའི་ཀློང་ན་བཞུགས་པ། ཕྱི་འཁོར་འོད་ལྔའི་དྲྭ་བས་མཛེས་པའི་ཀློང་དུ།སྤྲུལ་པའི་རྗེ་འབངས་ཉི་ཤུ་རྩ་ལྔ་སོགས་དང་། རྒྱ་གར་གྱི་རིག་འཛིན་བརྒྱད།བོད་ཀྱི་ཞུ་ཆེན་ལོ་ཙཱ་བ། པཎྜི་ཏ་དང་གྲུབ་ཐོབ་པ་ཇི་སྙེད་བྱོན་པ་རྣམས་དང་།རིག་འཛིན་རྩ་བརྒྱུད་ཀྱི་བླ་མ་ཡི་དམ་ཞི་ཁྲོ་རབ་འབྱམས་ཀྱི་ལྷ་ཚོགས། གནས་ཡུལ་གྱི་མཁའ་འགྲོ་ཆོས་སྐྱོང་དམ་ཅན་སྲུང་མའི་ཚོགས་སྤྲིན་ཕུང་ལྟར་གཏིབས་ཤིང་། གསལ་སྟོང་མཉམ་གནས་ཆེན་པོའི་ངང་དུ་གསལ་བར་བསྒོམས་ལ་སྤྱན་འདྲེན་པ་ནི། ཧཱུཾཿ ཨོ་རྒྱན་ཡུལ་གྱི་ནུབ་བྱང་མཚམས། ། ཞེས་པ་ནས་གཤེགས་སུ་གསོལ། གུ་རུ་པདྨ་སིརྙི་ཧཱུཾཿ ཞེས་གདུང་ཤུགས་དྲག་པོས་རོལ་མོ་དབྱངས་དང་བཅས་པས་སྤྱན་དྲངས་པར་བྱ་སྟེ། ཚིག་བདུན་གསོལ་འདེབས་འདི། སངས་རྒྱས་གཉིས་པ་སློབ་དཔོན་ཉིད། ཨོ་རྒྱན་དྷ་ན་ཀོ་ཤའི་མཚོ་གླིང་པདྨའི་སྡོང་པོ་ལས། ཕ་ཡི་རྒྱུ་ལས་མ་བསྐྱེད། མ་ཡི་རྐྱེན་ལས་མ་བྱུང་། རིག་པ་ཐོལ་སྐྱེས་ཀྱི་ཚུལ་དུ། རང་བྱུང་སྤྲུལ་པའི་སྐུར་བཞེངས་པའི་ཚེ། རྡོ་རྗེ་ཕག་མོ་འཁོར་མཁའ་འགྲོ་རྒྱ་མཚོའི་ཚོགས་དང་བཅས་བྱོན་ནས་གསུངས་པ་ཡིན་པས། བྱིན་རླབས་ཀྱི་ཚན་ཁ་ཤིན་ཏུ་ཆེ་བ་ཡིན། དེ་ཡང་སྔོན་ཨོ་རྒྱན་རིན་པོ་ཆེ་ལྷོ་ནུབ་སྲིན་པོ་འདུལ་བའི་ཁ་གནོན་དུ་འབྱོར་པར་ཆས་པའི་ཚེ། གསང་སྔགས་བཀའ་ཡི་བསྡུ་བ་མཛད་པའི་ཡུམ་མཆོག་མཁར་ཆེན་བཟའ་མཚོ་རྒྱལ་གྱིས། གུ་རུ་རིན་པོ་ཆེ་སྲིན་པོ་འདུལ་བའི་ཕྱིར་ཕེབས་པ་ལ་བཤོལ་མི་ཕེབས་ཀྱང་། ངེད་ཕྱི་རབས་བོད་འབངས་དད་པ་ཅན་གྱིས་གསོལ་བ་བཏབ་ན་ཁྱེད་ལྷོ་ནུབ་རྔ་ཡབ་གླིང་ནས། མི་དེའི་མདུན་དུ་འབྱོན་མི་འབྱོན་མེད་པའི་ཞལ་བཞེས་ཤིག་གནང་དགོས་ཞེས་ཞུས་ཚེ་འདི་སྐད་གསུངས། ཚིག་བདུན་གསོལ་འདེབས་སྙན་པའི་278

ཛཇིལེ ལྗ་ལ ་མོངསྦྱའིཙཱ ཞགྲོདབྱངས་དང་བཅས། །ཐོད་པ་ལྟག་སྤྲོད་རོལ་མོའི་སྒྲས་བསྐུལ་ན། ། ཨོ་རྒྱན་ང་ཉིད་རྔ་ཡབ་དཔལ་རི་ནས། ། གཅེས་པའི་བུ་ངུས་མ་ཡིས་མི་བཟོད་ལྟར། །བྱིན་གྱིས་རླབས་འབྱོན་དམ་ཚིག་ན་ར་ཀ ། ཞེས་སྟག་ཤམ་བཀའ་ཐང་ལས་གསུངས་པ་བཞིན་ནོ། །གཉིས་པ་ཚོགས་བསགས་པ་ནི། དང་པོ་ང་རྒྱལ་གྱི་གཉེན་པོ་ཕྱག་འཚལ་བའི་ཡན་ལག་ནི། ཧཱུཾཿཞེས་བརྗོད་པས་བདག་གི་རྣམ་སྨིན་གྱི་ལུས་འདིའི་རྣམ་པ་རྡོ་རྗེ་རྣལ་འབྱོར་མའི་ཐུགས་ཀ་ནས་བྱུང་སྟེ། ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱི་གྲངས་དང་མཉམ་པར་ལུས་རབ་འབྱམས་ཞིངརྣགི་རྡུལ་ཕྲ་རབ་སྙེད་དུ་བསམ་གྱིས་མི་ཁྱབ་པར་རྣམ་པར་སྤྲུལ་པ་དང་བཅས་པས་ཡན་ལག་སྨད་ལྔ་ས་ལ་ཕབ་ནས་ཕྱག་འཚལ་བར་དམིགས་པ་ནི་ལུས་ཀྱི་ཕྱག་དང་། ངག་གིས་བླ་མའི་གསང་གསུམ་མི་ཟད་པ་རྒྱན་གྱི་འཁོར་ལོའི་རང་བཞིན་ལ་བསྟོད་དབྱངས་བརྗོད་པ་ངག་གི་ཕྱག སེམས་ཀྱིས་དེ་ལྟ་བུའི་ཡོན་ཏན་ལ་དད་པ་དང་གུས་པ་བསྐྱེད་པ་ནི་ཡིད་ཀྱི་ཕྱག་སྟེ། སྒོ་གསུམ་གུས་པས་ཕྱག་འཚལ་ལོ། ། ཞེས་པའོ། ། གཉིས་པ་འདོད་ཆགས་ཀྱི་གཉེན་པོ་མཆོད་པ་འབུལ་བའི་ཡན་ལག་ནི། དངོས་གཙང་ཞིང་ཡིད་དུ་འོང་བ་བཀོད་པ་མཛེས་པའི་མཆོད་པ་ཅི་འབྱོར་བཤམས་ཤིང་། ཡིད་ཀྱིས་ལུས་ལོངས་སྤྱོད་དུས་གསུམ་གྱི་དགེ་ཚོགས་དང་བཅས་དཔག་ཏུ་མེད་པར་སྤྲུལ་པ་དང་། ཏིང་ངེ་འཛིན་གྱི་མཐུས་སྣང་ཞིང་སྲིད་པས་བསྡུས་པའི་ཆོས་ཡོད་དོ་ཅོག་ཐམས་ཅད་གང་ཡང་མཆོད་པའི་ཕྱག་རྒྱ་ཆེན་པོ་རུ་ཤར་བར་འབུལ་བ་ནི། མཆོད་པའི་ཡན་ལག་གོ ། གསུམ་པ་ཞེ་སྡང་གི་གཉེན་པོ་སྡིག་པ་བཤགས་པའི་ཡན་ལག་ནི། ཚེ་རབས་ཐོག་མ་མེད་པ་ནས་བསགས་པའི་སྒོ་གསུམ་གྱི་སྡིག་པ་མི་དགེ་བའི་ལས་སུ་གྱུར་པ་རྣམས་ཅི་བགྱིས་པ་ཀུན། ཆོས་ཉིད་ལ་བྲལ་ཐོབ་སྤངས་པས་འོད་279

ཛའི མ་ཆོས་རྔོ ས་པ་ཆེ འགོའི་ མཕན གཛཇིགསལ་ཆོས་སྐུའི་ངང་དུ་བཞག་ལ། བཤག་བྱ་བཤག་བྱེད་གཉིས་མེད་ཀྱི་ཀློང་དུ་བཤགས་པ་ནི། དོན་དམ་པའི་སྒྲིབ་སྦྱོང་ཡིན་ཏེ། དེ་ནི་བཤགས་པའི་ཡན་ལག་ཡིན། བཞི་པ་ཕྲག་དོག་གི་གཉེན་པོ་རྗེས་སུ་ཡི་རང་བའི་ཡན་ལག་ནི།དམ་པ་གོང་མ་འགའ་རེའི་ཕྱག་བཞེས་སུ། རིགས་ཅན་གསུམ་གྱི་གདུལ་བྱའི་དབང་པོ་རབ་འབྲིང་ཐ་མའི་རིམ་པ་ལྟར་དུ། ཐེག་པ་གསུམ་གྱི་ཆོས་ཀྱི་འཁོར་ལོ་བསྐོར་བར་བསྐུལ་བ་ནི། ཆོས་འཁོར་བསྐོར་བར་བསྐུལ་བའི་ཡན་ལག་གོ །དྲུག་པ་ཐེ་ཚོམ་གྱི་གཉེན་པོར་མྱ་ངན་ལས་མི་འདའ་བར་གསོལ་བ་འདེབས་པའི་ཡན་ལག་ནི། བསྐལ་པ་ཇི་སྲིད་འཁོར་བ་མ་སྟོང་གི་བར་དུ་མྱ་ངན་ལས་མི་འདའ་བར་བསྐལ་པ་ཁྲི་ཕྲག་མང་པོར་བརྟན་ཅིང་བཞུགས་པར་གསོལ་བ་འདེབས་པ་ནི། བཞུགས་གསོལ་གྱི་ཡན་ལག་གོ ། བདུན་པ་ལོག་ལྟའི་གཉེན་པོ་དགེ་ཚོགས་བྱང་ཆུབ་ཏུ་བསྔོ་བའི་ཡན་ལག་ནི། བྱས་ཟིན་པ་དང་། བྱེད་བཞིན་པ་དང་། བྱེད་འགྱུར་གྱི་དུས་གསུམ་བསགས་པའི་དགེ་བའི་རྩ་བ་ཀུན་སེམས་ཅན་ཐམས་ཅད་ལ་བྱང་ཆུབ་ཆེན་པོ་སངས་རྒྱས་ཀྱི་གོ་འཕང་འཐོབ་པའི་རྒྱུ་རུ་འཁོར་གསུམ་དམིགས་པ་མེད་པའི་དབྱིངས་སུ་བསྔོ་བ་ནི། བསྔོ་བའི་ཡན་ལག་གོ །གསུམ་པ་གསོལ་འདེབས་ཚུལ་གྱིས་བཟླས་པ་བྱ་བ་ནི། རྗེ་བཙུན་ཆེན་པོ་གུ་རུ་ཞེས་པ། ལྕི་བ་དང་། བརླིང་བ་དང་། གོང་མའམ་བླ་མར་གྱུར་པའི་དོན་ལ་འཇུག་པས། དབང་ཕྱུག་བརྒྱད་ལྡན་གྱི་ཁུར་གྱིས་ལྕི་བ་དང་། སུས་བསྟེན་ཀྱང་སངས་རྒྱས་མ་ཐོབ་པའི་བར་དུ་བསྟེན་ཆོག་པས་ན་བརླིང་བའམ་བཀན་མོ་ལ་བྱ་ཞིང་། སངས་རྒྱས་ཐམས་ཅད་ལས་ཐུགས་རྗེ་དང་འཕྲིན་ལས་རབ་དང་། ཕུལ་དང་། མཆོག་དང་། བླ་ན་མེད་པར་གྱུར་པའི་བླ་མ་རིན་པོ་ཆེ། ཁྱེད་ནི་ཕྱོགས་བཅུ་དུས་བཞིའི་སངས་རྒྱས་མ་ལུས། མི་ལུས། ལུས་པ་280

ཛའིལེ ་ལྔ་པ ་མོཇ་ཕྱིའི་སྔོ རིཀྲོམེད་པ་ཐམས་ཅད་ཀྱི་བརྩེ་བའི་ཐུགས་རྗེ་དང་དཔག་ཡས་གསང་བ་གསུམ་གྱི་བྱིན་རླབས་ཀུན་འདུས་པའི་སྤྱི་དཔལ། སེམས་ཅན་ཡོངས་ཀྱི་མགོན་སྐྱབས་དཔུང་གཉེན་གཅིག་པུ་བར་གྱུར་པ་ཁྱེད་ལ་བདག་གིས་གཅེས་པར་བཟུང་བའི་ལུས་དང་ལོངས་སྤྱོད་རྣམས་བློ་སྙིང་བྲང་གསུམ་གཏད་ནས་རེ་ཞིང་ལྟོས་པ་མེད་པརཁྱེད་ལ་འབུལ་བར་བགྱིའོ། ། བདག་དུས་འདི་ཉིད་ནས་བཟུང་སྟེ། བྱང་ཆུབ་ཆེན་པོ་སངས་རྒྱས་ཀྱི་གོ་འཕང་མ་ཐོབ་པའི་བར་དུ་སྐྱིད་དམ་སྡུག་གམ་ལེགས་སམ་ཉེས་སམ། མཐོ་རུ་གཏོང་ངམ། དམན་པར་འཇུག་གམ། འདི་ཕྱི་བར་དོ་ཀུན་ཏུ་རྗེ་བཙུན་ཆེན་པོ་པདྨ་འབྱུང་གནས་མཁྱེན་མཁྱེན། བདག་ལ་ཁྱེད་ལས་ལྷག་པའི་སྐྱབས་དང་རེ་ས་ཞིག་གཞན་ན་མེད་པས་ད་ལྟ་དུས་ངན་པ་ཉོན་མོངས་དང་། དུས་དང་། ཚེ་དང་། ལྟ་བ་དང་། སེམས་ཅན་ཏེ་སྙིགས་མ་ལྔ་བདོ་བའི་འགྲོ་བ་འདི་རྣམས། མི་བཟོད་པའི་སྡུག་བསྔལ་གཏིང་དང་མཐའ་མི་མངོན་པའི་འདམ་རྫབ་ཀྱི་ནང་དུ་བྱིང་བ། འདི་ལས་མྱུར་དུ་སྐྱོབས་ཤིག མ་ཧཱ་གུ་རུ་རིན་པོ་ཆེ་མཁྱེན། བུམ་གསང་ཤེས་རབ་ཚིག་དབང་སྟེ་དབང་བཞིའི་ཡེ་ཤེས་རྩ་ཐིག་རླུང་སེམས་བཞི་ལ་བསྐུར་བར་མཛོད་ཅིག ཨོ་རྒྱན་རིན་པོ་ཆེ་བྱིན་རླབས་ཅན་མཁྱེན། བདག་གི་རྒྱུད་ལ་རྟོགས་པའི་ཡེ་ཤེས་སྤོར་ཅིག གུ་རུ་ཐུགས་རྗེ་ཅན་མཁྱེན། ཆགས་སོགས་ཉོན་མོངས་དང་། དེ་ཉིད་དག་བྱེད་གཉེན་པོ་ལ་ཞེན་པའི་བློ་ནི་ཤེས་སྒྲིབ་གཉིས་བག་ཆགས་དང་བཅས་སྦྱོངས་ཤིག ཨོ་རྒྱན་ནུས་མཐུ་ཅན་མཁྱེན་ནོ། ། ཞེས་ཁ་ཞེ་མེད་པར་གདུང་བས་མཆི་མ་མ་ཐོན་པར་གསོལ་བ་བཏབ་ནས། སྐབས་འདིར་གསོལ་འདེབས་བསྙེན་པ་ལ་བརྩོན་པར་བྱ་སྟེ། སིདྷིའི་སྔགས་དོན་ནི། མཁྱེན་བརྩེ་ནུས་གསུམ་དང་། རྡོ་རྗེ་གསུམ་གྱི་རང་བཞིན་འབྲུ་གསུམ་ཐོག་མར་སྦྱར་ནས་བཟླས་ན། རྒྱལ་བ་ཞི་ཁྲོ་རབ་འབྱམས་ཐམས་ཅད་ཀྱི་བསྙེན་པ་དུས་གཅིག་ལ་281

ཛའི མ་ཆོས་རྔོགས་ལ་ཆེནཡོའི་ མ ཛའི ་ཐེབསཔར་འགྱུར་བ་ཡིན་པས་སྣ་དྲངས་ཏེ། བཛྲ་ནི་རྡོ་རྗེ་སྟེ། 〈རྡོ་རྗེ་མེ་ལོང་〉ལས། ཆོས་རྣམས་མ་ལུས་གཉིས་མེད་པའི། ། རང་རིག་བྱང་ཆུབ་སེམས་ཉིད་དེ། ། ཐ་དད་མེད་པའི་རང་བཞིན་ཉིད། ། རྡོ་རྗེ་ཞེས་ནི་བཤད་པ་ཡིན། །ཞེས་དང་། ཡང་〈རྡོ་རྗེ་རྣམ་པར་འཇོམས་པའི་གཟུངས་ཀྱི་རྒྱ་ཆེར་འགྲེལ་པ་གསལ་བའི་སྒྲོན་མེ་〉ལས། རྡོ་རྗེ་ཞེས་བྱ་བ་ནི་རང་གི་དོན་ཕུན་སུམ་ཚོགས་པ་སྟེ། ཆོས་ཀྱི་སྐུ་སྟོང་པ་ཉིད་དོ། ། ཞེས་གསུངས་ནས་སྤྲོས་བྲལ་སྐྱེ་བ་མེད་པ་ཆོས་སྐུའི་བླ་མ་བསྟན་པ་ཡིན། གུ་རུ་ནི་ལྕི་བ་སྟེ་ཁ་སྦྱོར་ཡན་ལག་བདུན་ལྡན་གྱི་ཁུར་གྱིས་ལྕི་བའི་ལོངས་སྤྱོད་རྫོགས་སྐུའི་བླ་མ་དང་། པདྨ་ནི་སྐད་སོར་བཞག་སྟེ།སྤྲུལ་སྐུའི་བླ་མ་པདྨ་འབྱུང་གནས་ཞེས་བོས་ནས་སིདྷི་ཧཱུཾ་མཆོག་གི་དངོས་གྲུབ་བླ་མ་ཧེ་རུ་ཀའི་གོ་འཕང་དང་ཐུན་མོང་གི་དངོས་གྲུབ་རྣམ་བཞིའི་འཕྲིན་ལས་གྲུབ་ཆེན་བརྒྱད་སོགས་དངོས་གྲུབ་རྣམ་གཉིས་བདེ་བླག་ཏུ་སྩོལ་ཅིག་ཅེས་པའོ། །བཞི་པ་དབང་བཞི་བླངས་ཤིང་ཐུགས་ཡིད་བསྲེ་བ་ནི། ཐུན་འཇོག་ཁར།ཨེ་མ་ཧོཿ རྒྱ་ཆད་ཕྱོགས་ལྷུང་བྲལ་བའི་སོགས་བརྒྱུད་པའི་གསོལ་འདེབས་ཀྱི་རྗེས་དབང་བཞི་ལེན་དགོས་པས། བརྒྱུད་འདེབས་མཇུག་གི་འདོད་དོན་ལ་གསོལ་བ་བཏབ་སྟེ། བྱིན་རླབས་ཞུ་བའི་སྨོན་ཚིག་དང་བཅས་པའི་འགྲེལ་ཅུང་ཟད་འཆད་ན་ནི། དང་པོ་ངེས་འབྱུང་གིས་རྒྱུད་བསྐུལ་ཏེ། བླ་མ་ཐུགས་རྗེ་ཅན་ཚུལ་བཞིན་བསྟེན་པས་ཐུགས་རྒྱུད་དགོངས་པའི་བྱིན་རློབས་འཕོ་བར་སྨོན་པ་ནི། སྲིད་པ་ཉེས་བརྒྱའི་འབྱུང་གནས་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་འདི་ལས་ཐར་པའི་སྐམ་སར་ངེས་པར་འབྱུང་འདོད་ཀྱི་བསམ་པ་རྒྱུད་ལ་སྐྱེས་པའི་རྟགས་སུ་འཁོར་བའི་ཕུན་ཚོགས་ལ་ཡིད་སྨོན་སྐད་ཅིག་ཙམ་ཡང་མི་སྐྱེ་ཞིང་སྐྱུག་ནད་ཅན་ལ་བཙོག་ཟན་བྱིན་པ་ན་ཡི་གར་མི་འོང་བ་ལྟ་བུའི་ཞེན་ལོག་གིས་ནི་འཁོར་བའི་ཕུན་ཚོགས་དང་ཉེ་རིང་ཆགས་སྡང་སོགས་ཕངས་མེད་དུ་282་ ་

ཛའིལེ ་ལྔ་པ། ་མོང་ཕྱིའི་སྔོནཤྐགྲོཅིའིབཏང་། དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་མི་འགྱུར་བའི་ཡེ་ཤེས་དམ་པ་གང་ཡིན་པ་དེ་ནི་ཀུན་རྫོབ་ཀྱི་ཆོས་ཐམས་ཅད་ཀྱིས་མི་ཕྱེད་ཅིང་མི་བཤིག་པ་སྟེ། ཛྙོརྒྱུད་〉ལས། རྡོ་རྗེ་མི་ཕྱེད་ཅེས་བྱར་བརྗོད་ཅེས་གསུངས་པའི་ཕྱིར། འདི་ལྟ་བུ་ནི་མཚོན་བྱ་དོན་གྱི་རྡོ་རྗེའི་ངོ་བོ་ཉིད་ཡིན་པས་སྔགས་ཀྱི་གཞུང་ལས། རྡོ་རྗེ་ཐེག་པ་དང་། རྡོ་རྗེ་ལས་དང་། རྡོ་རྗེ་བརྟུལ་ཞུགས་དང་།རྡོ་རྗེ་ཕྱག་རྒྱ་དང་། རྡོ་རྗེ་ཡེ་ཤེས་དང་། རྡོ་རྗེ་དམ་ཚིག་ལ་སོགས་པར་གྲགས་པ་ལས། དེ་དག་རྣམས་ཀྱི་དོན་མ་ནོར་བར་རང་གིས་གཟིགས་པའི་ཕྱིར་ན།ཆོས་ཀྱི་མིང་ཡང་གང་ཟག་ལ་ཆགས་པས་རྡོ་རྗེ་དང་། གོ་འཕང་དེ་ལ་འགོད་པར་བྱེད་པའི་བཀའ་དྲིན་གསུམ་ལྡན་གྱི་བླ་མ་དམ་པའི་ཞལ་མཐོང་བ་དང་།གསུང་ཐོས་པ་དང་། ཡིད་ལ་དྲན་པ་དང་། ཉེ་རེག་བྱས་པ་ཙམ་གྱིས་འབྲེལ་བ་ཐོགས་ཚད་ཀུན་དོན་དང་ལྡན་པར་འགྱུར་བ་དེ་ཉིད། ལུས་ངག་ཡིད་གསུམ་གྱི་སྒོ་ནས་མི་མཉེས་པ་སྐད་ཅིག་ཙམ་ཡང་མི་བསྒྲུབ་ཅིང་མཉེས་པ་གསུམ་གྱི་ཞབས་ཏོག་གིས་རང་གི་མིག་ལས་གཅེས་པ་བཞིན་དུ་བསྟེན་ནས། དེས་ཅི་གསུང་གི་བཀའ་གང་བསྩལ་བ་བཞིན་བསྒྲུབ་སྟེ་གསང་ཆེན་ཟབ་མོའི་ཉམས་ལེན་ལ་རྩེ་གཅིག་ཏུ་གཞོལ་ཞིང་ལྟེམ་བརྐྱངས་ཏེ་ཐང་ལྷོད་མེད་པའི་སྒྲུབ་ཚུགས་ཟིན་པའི་ཞེ་རུས་ཀྱིས། བླ་མའི་ཐུགས་རྒྱུད་ཀྱི་དགོངས་པའི་བྱིན་རླབས་འཕོ་བར་ཤོག་ཅིག ཅེས་གསོལ་བ་འདེབས་པར་བྱའོ། ། གཉིས་པ་གང་ཟག་དབང་པོ་རབ་ཚེ་འདིར་གྲོལ་བའི་གདམས་པ་དང་འབྲེལ་བར་བྱིན་རླབས་ཞུ་ཞིང་སྨོན་པ་ནི།སྣང་ཞིང་སྲིད་པའི་བསྡུས་པའི་ཀུན་ཉོན་འཁོར་བའི་ཕྱོགས་དང་། རྣམ་བྱང་འདས་པའི་ཕྱོགས་ཀྱི་ཆོས་ཐམས་ཅད་ཡེ་ནས་རྣམ་པར་དག་པ་འོག་མིན་བདེ་བ་ཆེན་པོའི་ཞིང་ཁམས་ཡིན་པ་ལ་ཡིན་པར་ཤེས་པའི་ངེས་ཤེས་བརྟན་པར་བྱ་བ་དང་། ཅིར་སྣང་ཐམས་ཅད་སྒྱུ་འཕྲུལ་དྲྭ་བའི་ལྷ་ཡི་འཁོར་ལོར་རྫོགས་ཤིང་283

ཛའིདམ་ཆོས་རྫོགས་ལ་ཆེ ཝོའི་ མགཞགའཇིགྲགས་པ་ཐམས་ཅད་བརྗོད་བྲལ་སྔགས་ཀྱི་གདངས་སུ་དག་པ་སྟེ། སེམས་ཀྱི་འགྱུ་བ་རང་རིག་འདུས་མ་བྱས་ཆོས་ཀྱི་སྐུར་སྨིན་པ་དང་། དེ་ལྟར་རྫོགས་སྨིན་གསུམ་མཐར་ཕྱིན་པའི་འབྲས་བུ་སྤང་བླང་དང་བྱ་རྩོལ་མེད་པའི་རང་བཞིན་རྫོགས་པ་ཆེན་པོའི་བློ་འདས་ཁྲེགས་ཆོད་ནི། (རྒྱུད་〉ལས། སོར་བཞག་ཁྲེགས་ཆོད་ཏིང་འཛིན་གྱིས། ། གཟུང་འཛིན་འཁྲུལ་བ་ཟད་པར་བྱེད། ། ཅེས་དང་། ཛྙོསྒྲ་ཐལ་འགྱུར་རྩ་བའི་རྒྱུད་〉ལས། ཤེས་རབ་ཕ་རོལ་ཕྱིན་པའི་མཐའ། ། སྣང་བ་ཐད་ཀར་གཅོད་ལ་འདུས། ། ཞེས་གསུངས་པ་ལྟར། རྣམ་ཐར་སྒོ་གསུམ་གྱི་བདག་ཉིད། ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པའམ།དེ་ཉིད་སོ་སོ་རང་གི་རིག་པའི་ཡེ་ཤེས་ཀྱིས་ཉམས་སུ་མྱོང་བྱར་སྟོན་པ། རྫོགས་པ་ཆེན་པོའི་གནས་ལུགས་ཀྱི་དགོངས་དོན་མཐར་ཐུག་པ་ནི། སྟོང་གསལ་རང་རིག་འདུས་མ་བྱས་པའི་ཡེ་ཤེས་སྐད་ཅིག་རྗེན་པར་ངོ་འཕྲོད་ནས་སོར་བཞག་ཏུ་སྐྱོང་བ་ཁོ་ན་ཡིན་ལ། ཐོད་རྒལ་ནི་〈རྒྱུད་〉ལས། ལྷུན་གྲུབ་རིག་པའི་རྩལ་སྦྱངས་པས། ། སྐུ་དང་ཡེ་ཤེས་ཐོད་རྒལ་རྒྱས། ། ཞེས་གསུངས་པ་ལྟར། འཇའ་ལུས་རྡོ་རྗེའི་གོ་འཕང་མངོན་དུ་བྱ་བའི་སླད་དུ། སྒོ་ཡུལ་རླུང་རིག་གི་གནད་གཅུན་པས། རིག་གདངས་དབང་པོའི་མངོན་སུམ་དུ་ཤར་བ་ལ་བརྟེན་ནས།ས་དང་ལམ་ཐམས་ཅད་ཐོད་རྒལ་དུ་བགྲོད་པར་བྱེད་པ་སྟེ། དེ་ལྟར་ཟུང་འཇུག་ཏུ་ཉམས་སུ་བླངས་པས་ལམ་སྣང་བ་བཞི་མཐར་ཕྱིན་པར་འགྱུར་ཏེ།〈སྒྲ་ཐལ་འགྱུར་〉ལས། དེ་ལས་སྣང་བ་བཞིར་འགྱུར་ཏེ། ། ཆོས་ཉིད་མངོན་སུམ་སྣང་བ་ཡིས། ། ཡིད་དཔྱོད་ཚད་མའི་ཚིག་ལས་འདས། ། ཉམས་སྣང་གོང་དུ་འཕེལ་བ་ཡིས། །འཁྲུལ་བའི་སྣང་བ་ནུབ་པ་དང་། ། བར་དོར་ཡེ་ཤེས་མངོན་དུ་བྱས། ། རིག་པ་ཚད་ཕེབས་སྣང་བ་ཡིས། ། སྐུ་གསུམ་རྟོགས་པའི་ལམ་སྣང་འདྲེས། ། ཆོས་ཉིད་ཟད་པའི་སྣང་བ་ཡིས། ། ཁམས་གསུམ་འཁོར་བའི་རྒྱུན་284

ཛའིལེ ་ལྔ་སྡ ་མོང་ཕྱིའི་སྨོ ལྷུནགྲོཁྲིའིཐག་གཅོད། ། ཅེས་གསུངས་པའི་ཕྱིར། དང་པོ་སྣང་སྟོང་དབྱེར་མེད་ཟུང་འཇུག་བསམ་གྱིས་མི་ཁྱབ་པའི་དབྱིངས། མངོན་སུམ་དུ་གཏན་ལ་འབེབས་པས་ཤེས་ཉམས་ཡིད་དཔྱོད་ཀྱི་གྲུབ་མཐའ་བརྡིབས་ནས་དེ་ལས་འདས་པའི་ཟུང་འཇུག་སྣང་བའི་ཡེ་ཤེས་ལ་ཤེས་དཔྱོད་མིན་པར་མངོན་སུམ་དུ་ཡིད་ཆེས་མི་ཕྱེད་པའི་བདེན་པ་མཐོང་བས་ཤེས་རབ་རང་བྱུང་གི་སྒྲོན་མའི་རྩལ་རྫོགས་ཏེ་མཐིང་ག་ཁྱབ་པ་ཆེན་པོ་མེ་ལོང་དྭངས་པ་ལྟ་བུ་ལ་རིག་པ་རྡོ་རྗེ་ལུ་གུ་རྒྱུད་གསེར་སྐུད་ལྡིང་བ་ལྟར་རིག་པའི་གདངས་ཤེས་རབ་ཀྱི་དབང་པོས་ཆོས་ཉིད་མངོན་སུམ་དུ་རྗེན་པར་མཐོང་བར་ཤོག་ཅིག གཉིས་པ་ནི། དེ་ལྟ་བུའི་དབྱིངས་རིག་སྨིན་མཚམས་ལས་བྲལ་ཏེ་དངོས་པོ་དང་། མ་ཚན་མའི་རྟོག་པ་རྣམ་པར་གྲོལ་བའི་འཇའ་ཟེར་འོད་ལྔ་ཙིབས་ཤར་དང་། གྱེན་འགྲེང་དང་། ཟླུམ་འཁྲིགས་དང་། མཆོད་རྟེན་ལྟ་བུ་དང་། པདྨ་སྟོང་ལྡན། མཁར་ཐབས། མདའ།མདུང་རྩེ་ལྟ་བུ་དང་། དྲྭ་བ་དྲྭ་ཕྱེད་དང་། མིག་མངས་རིས་ལ་སོགས་པ།ཅིར་ཡང་འཆར་བའི་སྦུབས་སུ་རིག་པ་རྡོ་རྗེ་ལུ་གུ་རྒྱུད་ཀྱི་སྐུ་དང་ཐིག་ལེའི་སྣང་བ་རིམ་གྱིས་ཇེ་བརྟན་དུ་སོང་ནས། ལས་ཀྱི་རླུང་ཟད་པར་བྱེད་པ་ཉམས་སྣང་གོང་དུ་འཕེལ་བའོ། ། གསུམ་པ་ནི། རིག་པའི་ཡོན་ཏན་འཕེལ་བའི་ཆ་སྟོབས་སུ་གྱུར་པ། དེའི་རྩལ་ལས་ཡེ་ཤེས་ཀྱི་སྣང་བ་ཐམས་ཅད་འོད་དུ་གསལ་ཞིང་ཡེ་ཤེས་ལྔའི་ཆོས་ཉིད་ལ་རང་བྱན་ཆུད་པས། ཐིག་ལེ་ལྔ་ཚོམ་དུ་ཤར་བའི་དབུས་ན། སྤྲུལ་སྐུ་ཡེ་ཤེས་ཚད་ལ་ཕེབས་པས། གཙུག་ཏོར་དང་བཅས་པའི་དབུ་ཕྱེད་པ་ནས་སྐུ་རྐྱང་པའི་བར་དང་། ལོངས་སྐུའི་ཡེ་ཤེས་ཚད་ལ་ཕེབས་པས།རིགས་ལྔའི་སངས་རྒྱས་རྐྱང་པ་ནས་ཡབ་ཡུམ་ཞལ་སྦྱོར་རྒྱན་ཆ་ལུགས་ཡོངས་སུ་རྫོགས་པའི་བར་དང་། ཆོས་སྐུའི་ཡེ་ཤེས་ཚད་ལ་ཕེབས་པས། གཙོ་འཁོར་གྱི་ཚོམ་བུ་ཐ་དད་པའི་དཀྱིལ་འཁོར་མུ་ཁྱུད་ཀྱི་ར་བ་དང་བཅས་པ་མཆོག་ཏུ་285

འཇི མཞེ་ས་རྔོ ས་པ་ཆེ བསྒོའི་ མཕན ཛ〉གསལ་བས་འོག་མིན་ལོངས་སྐུའི་ཞིང་ཁམས་སུ་ཚད་ལ་ཕེབས་ཤིང་། དེའི་ཚེ་འདུས་བྱས་ཀྱི་སྣང་བ་རང་སར་འགགས། གཟུང་འཛིན་ཐད་ཀར་ཞིག རི་བྲག་ལ་ཟང་ཐལ་དུ་འགྲོ། ཅིར་སྣང་དག་པ་རབ་འབྱམས་ཆེན་པོ་ལ་ལོངས་སྤྱོད་པ་འབྱུང་ངོ་། ། བཞི་པ་ནི། དེ་ལྟ་བུའི་གནད་ལ་བརྟེན་ནས་རླུང་གི་གཡོ་བ་ཡེ་ཤེས་སུ་འཕེལ་ཞིང་ཆོས་ཉིད་དུ་དག་པའི་མཐུ་ལས། ཕྱི་གཟུང་བའི་ཡུལ།ནང་འཛིན་པའི་སེམས། གསང་བ་འོད་གསལ་གྱི་སྣང་བ་ཐམས་ཅད་ཆོས་ཉིད་བསམ་གྱིས་མི་ཁྱབ་པའི་དབྱིངས་སུ་ཐིམ་པས། དེའི་ཤེལ་འོད་ནང་དུ་ནུབ་པ་ལྟར་ནང་གསལ་ཐིམ་ལ་མ་རྨུགས་པའི་ངང་དུ། སྐུ་དང་ཡེ་ཤེས་འཆར་གཞི་ཐམས་ཅད་རྫོགས་པ་ན། འདུས་བྱས་ཕྱི་ནང་གི་ཆོས་ཀུན་དབྱིངས་སུ་ཟད་དེ་ཤེས་སྒྲིབ་ཕྲ་བའི་བློ་བག་ཆགས་དང་བཅས་པ་ལས་འདས་པའི་མྱང་འདས་ཆེན་པོར་ཡང་དག་པར་རྫོགས་པའི་སངས་རྒྱས་ཏེ། གཞོན་ནུ་བུམ་པའི་སྐུར་གཏན་སྲིད་ཟིན་ཏེ་སྙིང་དབུས་ཀྱི་འོད་རྩ་ཡེ་ཤེས་སུ་དེངས་པ་ནས་རིམ་བཞིན་ལུས་ཀྱི་རྩ་ཁམས་ཕྲ་རགས་ཐམས་ཅད་འོད་གསལ་དུ་དེངས་པ་ན། ཡེ་ཤེས་ཀྱི་སྣང་བ་ཉིད་ལ་གཏད་པས་ལུས་ཀྱི་མཐའི་སྐྲ་སེན་ཙམ་ལྷག་པར་འགྱུར་བ་དང་། ལ་ལར་དེ་ཡང་མི་སྣང་བར་འཇའ་ལུས་འོད་ཀྱི་སྐུ་འགྲུབ་པར་ཤོག་ཅེས་པའོ། །འབྲིང་བར་དོར་གྲོལ་བའི་སྨོན་ཚིག་ནི། ཨ་ཏི་ཡོ་ག་ཞེས་པའི་སྒྲ་ལས་དྲངས་ན། ཤིན་ཏུ་རྣལ་འབྱོར་རང་གི་ཉམས་འོག་ཏུ་མ་ཆུད་དེ་རགས་པའི་སྒྱུ་ལུས་དྭངས་མ་འོད་ལྔའི་དབྱིངས་སུ་གྲོལ་བར་མ་གྱུར་ན། དུས་ནམ་ཞིག་འཆི་བའི་སྐབས་སུ་བབས་ནས་ཚེ་ཡི་འདུ་བྱེད་ལྟུང་པར་གྱུར་པའི་ཚེ། འཆི་བ་དང་པོ་ཐོག་བབས་སུ་འབྱུང་བ་དེ་ཆོས་ཉིད་ལ་བྲལ་ཐོབ་སྤངས་པས་འོད་གསལ་བ།ངོ་བོ་ཀ་ནས་དག་པ་སྟེ། ཀློང་ཆེན་རབ་འབྱམས་པའི་ཞལ་ནས། ཀ་ཞེས་ཐོག་མར་བྱུང་བ་ལས། ། དག་ཅེས་དྲི་མའི་གྲངས་མཐའ་སྡུད། ། ཅེས་གསུངས་པའི་286

ཛའིམེ ་ལྔ་སྡ ་མོང་བྱིའི་རྔོ རིགྲོཕྱིར། དེ་ལྟར་རང་བཞིན་ཆོས་སྐུར་ཤར་ཞིང་། དེའི་རོལ་རྩལ་ཆོས་ཉིད་བར་དོའི་སྣང་ཆ་ནི། ངོ་བོ་ཆོས་སྐུ་ལས་མ་འདས་པས་མྱང་འདས་དང་། རྩལ་སྣང་གདུལ་བྱའི་ཁམས་དང་འཚམ་པར་ཅིར་ཡང་འཆར་བ་འཁོར་བའི་ཆོས་ཡིན་ཞིང་། དེ་གཉིས་སུ་མེད་པའི་ཚུལ་གྱིས་ལོངས་སྤྱོད་པའི་མཛད་པ་ཡོངས་སུ་རྫོགས་པའི་མཚན་དཔེས་སྤྲས་པའི་གཟུགས་ཀྱི་སྐུར་གྲོལ་བ། ལམ་ཐུན་མིན་བློ་འདས་ཁྲེགས་ཆོད་དང་། ལྷུན་གྲུབ་ཐོད་རྒལ་ཟུང་གི་ལམ་གྱི་རྩལ་རྫོགས་པ་སྟེ།〈མུ་ཏིག་ཕྲེང་བ་〉ལས། བར་དོ་མ་བུ་གཉིས་སྦྱོར་རོ། ། ཞེས་གསུངས་པ་ལྟར།མའི་པང་དུ་བུ་འཇུག་པ་ལྟ་བུ་གྲོལ་བར་ཤོག་ཅེས་སྨོན་པའོ། །དབང་པོ་ཐ་མ་རང་བཞིན་སྤྲུལ་སྐུའི་ཞིང་དུ་དབུགས་འབྱིན་པར་སྨོན་པ་ནི། དེ་ལྟར་གསང་ཆེན་འོད་གསལ་ཐེག་པ་མཆོག་གི་རྩེ་མོའི་དགོངས་དོན་ལྟར།སངས་རྒྱས་གཞན་ནས་མི་འཚོལ་བར་རང་སེམས་ཆོས་སྐུའི་ཞལ་མངོན་དུ་གྱུར་ཏེ་ཀ་དག་གདོད་མའི་ས་ལ་མ་གྲོལ་བར་གྱུར་ན་མགུལ་དུ་བཏགས་པས་གྲོལ་བ་བཏགས་གྲོལ་དང་། རྣམ་པར་ཐོས་པས་གྲོལ་བ་ཐོས་གྲོལ་དང་། ལྕེ་ལ་མྱོང་བས་གྲོལ་བ་མྱོང་གྲོལ་དང་། རེག་བྱ་མྱོང་བས་གྲོལ་བ་རེག་གྲོལ་དང་། བཙན་ཐབས་སུ་འཚང་རྒྱ་བ་འཕོ་བའི་གདམས་པ་སྟེ། མ་བསྒོམས་སངས་རྒྱས་ཆོས་ལྔའི་ལམ་མཆོག་དེ་ལ་བརྟེན་ནས་རང་བཞིན་སྤྲུལ་སྐུའི་ཞིང་ཁམས་ལྔ་དང་།ཁྱད་པར་དུ་རྔ་ཡབ་པདྨ་འོད་ཀྱི་ཕོ་བྲང་དུ། རྒྱ་གར་གྱི་རིག་འཛིན་བརྒྱད་དང་།བོད་ཀྱི་རྗེ་འབངས་ཉེར་ལྔ་སོགས་གྲུབ་ཐོབ་རྒྱ་མཚོའི་མཆོག་མཚོ་སྐྱེས་རྡོ་རྗེ་ཨོ་རྒྱན་རྗེ་བཙུན་ཆེན་པོས་གསང་ཆེན་རྡོ་རྗེ་ཐེག་པའི་ཆོས་ཀྱི་དགའ་སྟོན་འགྱེད་པའི་སར་སྲས་ཀྱི་མཆོག་གམ་ཐུ་བོར་སྐྱེས་ནས་འགྲོ་དོན་མཛད་པར་དབུགས་དབྱུང་སྟེ། མཐའ་ཡས་པའི་འགྲོ་བའི་ཉེར་འཚོར་བདག་འགྱུར་བར་ཤོག་ཅིག་ཅེས་སྨོན་པའོ། ། ་287

ཝཾ མ་ཆོས་རྫོགས་པ་ཆེནཡོའི་རྣམགཞགཝཾཚེ་གཅིག་ལུས་གཅིག་གིས་སངས་རྒྱས་ཐོབ་པར་སྨོན་པ་ནི། རིག་པ་འཛིན་པ་དང་། རྒྱལ་བ་རབ་འབྱམས་རྒྱ་མཚོའི་ཚོགས་དང་བཅས་པའི་བྱིན་རླབས་དང་། ཆོས་དབྱིངས་ཅིར་ཡང་མ་ཡིན་པ་བསམ་གྱིས་མི་ཁྱབ་པའི་བདེན་པ་ཡིས། དལ་འབྱོར་གྱི་མི་ལུས་རིན་པོ་ཆེ་ཐོབ་པའི་རྟེན་འདི་ཉིད་ལ་སྙིང་ནས་ཆོས་ལ་བློ་འགྱུར་ཏེ་བླ་མ་དམ་པས་ཟིན་ཅིང་། ངེས་འབྱུང་དང་མོས་གུས།སྙིང་རྗེ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་རང་ཤུགས་ཀྱིས་སྐྱེས་ནས་རྒྱལ་བའི་སྲས་ཀྱི་སྤྱོད་པ་ཕ་རོལ་ཏུ་ཕྱིན་པ་བཅུ་ལ་སློབ་ཅིང་། དེ་ལ་བདུད་ཀྱིས་བར་གཅོད་མི་འབྱུང་ཞིང་ཚེ་དང་སྒྲུབ་པ་མཉམ་པའི་རྟེན་ཅིང་འབྲེལ་འབྱུང་གིས་གྲངས་མེད་དང་པོའི་ཚོགས་སྦྱོར་གྱི་ལམ། ཐབས་ལ་མཁས་པས་དེར་འདུམ་ཞིང་། གསང་སྔགས་རྡོ་རྗེ་ཐེག་པའི་ལམ་ལ་རྣལ་དུ་འབྱོར་པས་ཆོས་ཉིད་ཀྱི་དོན་ཕྱིན་ཅི་མ་ལོག་པ་མཐོང་ལམ་གྱི་བདེན་པས་མ་དག་ས་བདུན་གྱིས་གྲངས་མེད་གཉིས་པའི་ཚོགས་རྫོགས་ཤིང་མཆོག་དབང་གོང་མ་གསུམ་གྱི་དགོངས་པ་ངེས་དོན་གྱི་ཡེ་ཤེས་ངོ་འཕྲོད་དེ། དེའི་དབྱིངས་སུ་དག་ས་གསུམ་གྱིས་གྲངས་མེད་གསུམ་པའི་མཐའ་མངོན་སུམ་དུ་ཡོངས་རྫོགས་ཏེ། དེ་ཡི་ཚེ་སྨོན་ལམ་ཡོངས་སུ་རྫོགས་པ་དང་། སེམས་ཅན་སྨིན་པར་བྱེད་པ་དང་། སྣོད་དང་བཅུད་ཀྱིས་བསྡུས་པའི་ཆོས་ཐམས་ཅད་དག་པ་རབ་འབྱམས་སངས་རྒྱས་ཀྱི་ཞིང་ཁམས་སུ་སྦྱོར་བ་སྟེ། 〈སྡུད་པ་〉ལས། བདག་ཉིད་ཆེན་པོ་སེམས་ཅན་ཡོངས་སུ་སྨིན་བྱ་དང་། ། ཞིང་སྦྱོང་ཕ་རོལ་ཕྱིན་རྫོགས་དོན་བྱེད་ཁོ་ནར་ཟད། །ཅེས་དང་། 〈ཀུན་མཁྱེན་གཉིས་པའི་གསུང་རྫོགས་སྨིན་སྦྱངས་གསུམ་གྱི་སྨོན་ལམ་〉ལས། དེ་ཡང་བླ་མ་དམ་པས་ཟིན། ། ངེས་འབྱུང་སྐྱོ་ཤས་མོས་གུས་དང་། ། སྙིང་རྗེ་བྱང་ཆུབ་དམ་པའི་སེམས། ། རྒྱུད་ལ་ངམ་ངམ་ཤུགས་ཀྱིས་སྐྱེས། །སེམས་ཅན་ཀུན་ལ་ཕན་སེམས་དང་། ། ཕ་རོལ་ཕྱིན་དྲུག་སྤྱོད་པ་ལ། །288

འཇིལེ ་ལྔ་པ ན་མོཇ་ཕྱིའི་སྔོ ཝཱཀྲོབདུད་ཀྱིས་བར་གཅོད་མི་འབྱུང་ཞིང་། ། ཚེ་དང་སྒྲུབ་པ་མཉམ་པ་ཡིས། །གྲངས་མེད་དང་པོའི་ཚོགས་ལམ་ལ། ། ཐབས་ལ་མཁས་པས་འདུམ་པར་ཤོག །རྡོ་རྗེའི་ལམ་ལ་རྣལ་འབྱོར་པའི། ། མཐོང་ལམ་བདེན་པས་མ་དག་ས། ། བདུན་གྱིས་གྲངས་ མེད་ གཉིས་རྫོགས་ ཤིང་། ། དག་ ས་ གསུམ་གྱིས་ གྲངས་ མེད་མཐའ། ། མཆོག་དབང་ལྷན་སྐྱེས་ཡེ་ཤེས་དབྱིངས། ། མངོན་སུམ་རྫོགས་ཀྱང་ཡང་དག་མཐའ། ། མངོན་དུ་མི་བྱེད་སྨོན་ལམ་རྫོགས། ། སེམས་ཅན་ཡོངས་སུ་སྨིན་བྱེད་ཅིང་། ། སྣོད་དང་བཅུད་ཀྱིས་བསྡུས་པ་ཡི། ། སངས་རྒྱས་ཞིང་ཁམས་སྦྱོང་བ་སྟེ། ། རྫོགས་སྨིན་སྦྱངས་གསུམ་མཐུར་ཕྱིན་ཤོག ། ཅེས་གསུངས་པའི་ཕྱིར། དེ་ལྟར་རྫོགས་སྨིན་སྦྱངས་གསུམ་མཐར་ཕྱིན་གྱིས་རྟེན་འབྲེལ་མངོན་དུ་གྱུར་ཏེ་ཚེ་གཅིག་ལུས་གཅིག་ལ་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་ཅེས་སྨོན་པའོ། །མདོར་ན་བྱིན་རླབས་མྱུར་འཇུག་བླ་མའི་རྣལ་འབྱོར་ནི་གོང་དུ་སྨོས་པ་ལྟ་བུ་ཞིག་ཡིན་ཏེ། 〈རྫོགས་ཆེན་སྙིང་ཏིག་སྔོན་འགྲོའི་འབྲུ་འགྲེལ་〉ལས། དྲུག་པ་རྟོགས་པའི་ཡེ་ཤེས་རང་རྒྱུད་ལ་མངོན་དུ་བྱ་བའི་ཐབས་ཀྱི་མཐར་ཐུག་པ་བླ་མའི་རྣལ་འབྱོར་གྱི་ཁྲིད་ནི། བླ་མའི་རྣལ་འབྱོར་སྒོམ་པ་ལ། བླ་མ་སངས་རྒྱས་དངོས་ཀྱི་འདུ་ཤེས་བཞག་སྟེ་ཡིད་ཁྱེད་ཤེས་ཀྱི་མོས་གུས་དྲག་པོས་གསོལ་བ་འདེབས་པ་ལ་བསྟེན་ནས་ཐུགས་ཡིད་དབྱེར་མེད་དུ་འདྲེས་ཏེ་བྱིན་རླབས་འཕོ་བའི་སྟོབས་ཀྱིས་གནས་ལུགས་མ་བཅོས་པའི་རྟོགས་པ་རྒྱུད་ལ་སྐྱེས་ཏེ་གྲོལ་བ་ཡིན་པས་ན། ལམ་ཐམས་ཅད་ལས་བླ་མའི་རྣལ་འབྱོར་ཟབ་པ་ཡིན། ཨ་ཏི་བཀོད་པ་ལས། དྲིན་དང་ལྡན་པའི་བླ་མ་དེ། ། སྤྱི་བོའི་གཙུག་གམ་སྙིང་གི་དཀྱིལ། ། ཡན་ལག་མཐིལ་དུ་གང་བསྒོམ་པ། ། སངས་རྒྱས་སྟོང་གི་དངོས་གྲུབ་ཀྱང་། །གང་ཟག་དེ་ཡིས་འཛིན་པར་འགྱུར། ། ཞེས་དང་། དམ་ཚིག་བཀོད་289

ཛའི མ་ཆོས་རྔོགས་པ་ཆེ ཡོའི་རྣམགཞགཛའིཔའི་རྒྱུད་ལས་ཀྱང་། མཚན་དང་དཔེ་བྱད་ལྡན་པའི་ལྷ། ། བསྐལ་བ་འབུམ་དུ་བསྒོམས་པ་བས། ། བླ་མ་སྐད་ཅིག་དྲན་པ་མཆོག ། བསྙེན་སྒྲུབ་བཟླས་པ་ས་ཡ་བས། ། བླ་མའི་གསོལ་འདེབས་ལན་གཅིག་མཆོག ། ཅེས་དང་། དོན་དམ་ལྷན་ཅིག་སྐྱེས་པའི་ཡེ་ཤེས་ནི། ། ཚོགས་བསགས་སྒྲིབ་པ་དག་པའི་ལག་རྗེས་དང་། ། རྟོགས་ལྡན་བླ་མའི་བྱིན་རླབས་ཁོ་ན་ལས། ། ཐབས་གཞན་བསྟེན་པ་རྨོངས་པར་ཤེས་པར་བྱ། ། ཞེས་གསུངས། དེ་ལྟ་བུའི་ཟབ་ལམ་བླ་མའི་རྣལ་འབྱོར་དེ་ཉིད་ཉམས་སུ་བླང་བ་ལ་དོན་གསུམ་སྟེ། ཚོགས་ཞིང་གསལ་གདབ་པ།ཡན་ལག་བདུན་པ་འབུལ་བ། ཕུར་ཚུགས་སུ་གསོལ་བ་གདབ་པ་དང་གསུམ་ལས། དང་པོ་ནི། ཞིང་ཁམས་སྦྱོང་བ་སེམས་སྟོབས་ཆེན་པོའི་སྐྱོད་ཡུལ་ཁྱད་པར་ཅན་ཡིན་པས། ཨེ་མ་ཧོ། ཞེས་པ་ངོ་མཚར་བའི་དོན་ཏེ། གང་ལ་ངོ་མཚར་ན་སྣང་སྲིད་དག་པ་རབ་འབྱམས་ཀྱི་སྣང་བ་ལ་ངོ་མཚར། འདི་ལྟར་ནམ་མཁས་གར་ཁྱབ་ཐམས་ཅད་རང་གི་སྣང་བས་ཁྱབ་པས་སྣང་བས་ཁྱབ་ཚད་ཐམས་ཅད་རང་བྱུང་ལྷུན་གྲུབ་ཏུ་ཤར་བའི་དག་པ་རབ་འབྱམས་ཀྱི་ཞིང་ཁམས།དབྱིབས་དང་། རྒྱན་དང་། བཀོད་པ། རྒྱ་ཚད་དང་མཚན་ཉིད་ཐམས་ཅད་རབ་ཏུ་རྫོགས་པ་འོག་མིན་ཟངས་མདོག་དཔལ་རིའི་ཕོ་བྲང་ལེགས་པར་གསལ་བའི་དབུས་སུ། རང་ཉིད་དབང་གི་སྣོད་དུ་རུང་བ་དང་། བདེ་སྟོང་གི་ཡེ་ཤེས་བསྐྱེད་པ་དང་། རྗེས་སུ་འཛིན་པའི་རྟེན་འབྲེལ་གྱི་ཁྱད་པར་ལས། ངོ་བོ་མཁའ་འགྲོ་ཡེ་ཤེས་མཚོ་རྒྱལ་ཡིན་པ་ལ། རྣམ་པ་རྗེ་བཙུན་རྡོ་རྗེ་རྣལ་འབྱོར་མ་ཞལ་གཅིག་ཕྱག་གཉིས་སྐུ་མདོག་དམར་མོ་རབ་ཏུ་གསལ་བ། ཕྱག་གཡོན་ན་དུག་གསུམ་རྩད་ནས་གཅོད་པའི་གྲི་གུག་བརྟེན་པ། གཡས་ན་མ་རིག་གཏི་མུག་གི་གཉིད་ལས་སློང་བར་བྱེད་པའི་ཐོད་པའི་ཌཱ་མ་རུ་ནམ་མཁའི་དབྱིངས་སུ་འཁྲོལ་ཞིང་འཛིན་པ། ཞབས་གཉིས་མཉམ་པའི་འདོར་སྟབས་ཅན་སྤྱན་290

ཛཇིལེ ་ལྷ་པ ་མོང་ཕྱིའི་སྔོ ་འགྲོགསུམ་མདུན་གྱི་ནམ་མཁར་བླ་མའི་ཐུགས་ཀར་རིངས་པའི་ཚུལ་གྱིས་གཟིགས་པ། སྐུ་གཅེར་བུ་རུས་པའི་རྒྱན་དང་མེ་ཏོག་གི་ཆུན་འཕྱང་ཅན་སྣང་ལ་རང་བཞིན་མེད་པ་ནམ་མཁའ་ལ་འཇའ་ཚོན་ཤར་བ་ལྟ་བུ་ཞིག་བསྒོམ། དེའི་སྤྱི་བོར་མདའ་གང་ཙམ་གྱི་སྟེང་གི་མདུན་ཕྱོགས་ཀྱི་ནམ་མཁར་སྣ་ཚོགས་པདྨ་འདབ་མ་འབུམ་བརྡལ་ཟེའུ་འབྲུ་ཉི་ཟླའི་གདན་དང་བཅས་པའི་སྟེང་དུ། ངོ་བོ་སྐྱབས་གནས་ཀུན་འདུས་མཚུངས་མེད་ཐུགས་རྗེའི་གཏེར་མཛོད་དཔལ་ལྡན་རྩ་བའིབླ་མ་དང་དབྱེར་མེད་པའི་རྣམ་པ་ཨོ་རྒྱན་ཆེན་པོ་ལྷོ་ནུབ་འོ་མ་ཅན་གྱི་རྒྱ་མཚོ་ལས་ཕ་ཡི་རྒྱུ་ལས་མ་བསྐྱེད། མ་ཡི་རྐྱེན་ལས་མ་གྲུབ། པདྨའི་གེ་སར་གྱི་སྡོང་པོར་རིག་པ་ཐོལ་སྐྱེས་སུ་འཁྲུངས་ཤིང་མི་འགྱུར་རྡོ་རྗེ་ལྟ་བུའི་སྐུ་བརྙེས་པ་མཆོགགི་སྤྲུལ་པའི་སྐུ། སྐུ་མདོག་དཀར་ལ་དམར་བའི་མདངས་དང་ལྡན་པ་གཞོན་ནུ་ལོ་བརྒྱད་ལོན་པའི་ཤ་ཚུགས་ཅན། སྐུ་ལ་གསང་སྔགས་ཀྱི་ཐེག་པ་རྫོགས་པའི་རྟགས་སུ་ཕོད་ཀ་མཐིང་ནག ཉན་ཐོས་ཀྱི་ཆོས་གོས་དམར་སེར།བྱང་སེམས་ཀྱི་ཟ་བེར་སྨུག་ནག མདུང་མ་དམར་པོ་དང་གསང་གོས་དཀར་པོ་གསོལ་བ། ཆོས་ཐམས་ཅད་དེ་བཞིན་ཉིད་དུ་རོ་གཅིག་པའི་བརྡར་ཞལ་གཅིག་ཐབས་དང་ཤེས་རབ་འབྲེལ་བས་ཕྱག་གཉིས། རང་དོན་གྱི་མཛད་པ་བརྟུལ་ནས་གཞན་དོན་ལ་ཞུགས་པའི་བརྡར་ཞབས་གཉིས་རྒྱལ་པོ་རོལ་བའི་སྟབས་སུ་བཞུགས་པ། ཕྱག་གཡས་གསེར་གྱི་རྡོ་རྗེ་རྩེ་ལྔ་པ་ཐུགས་ཀར་སྡིགས་མཛུབ་ཀྱིས་འཛིན་པ། གཡོན་མཉམ་པར་བཞག་པའི་སྟེང་ན་ཐོད་པ་འཆི་མེད་ཡེ་ཤེས་ཀྱི་བདུད་རྩིས་བཀང་བའི་ཚེའི་བུམ་པ་དཔག་བསམ་ཤིང་གི་ཁ་རྒྱན་དང་བཅས་པ་བསྣམས་པ། དབུ་ལ་འདབ་མ་ལྔ་ལྡན་གྱི་པདྨའི་མཉེན་ཞུ་གསོལ་བ། མཆན་ཁུང་གཡོན་པ་ན་བདེ་སྟོང་གཉིས་མེད་དུ་སྦྱོར་བའི་ཡུམ་མཆོག་མཁའ་འགྲོའི་དབང་ཕྱུག་ལྷ་ལྕམ་མ་མན་དྷ་ར་བ། སྦས་པའི་ངང་ཚུལ་གྱིས་ཁ་ཊྭཱཾ་རྩེ་གསུམ་གྱི་291

ཛའི མའཛུས་རྫོགས་པ་ཆེ འགོའི་ མ གཛའི ་རྣམ་པར་བསྣམས་ཤིང་། འཇའ་ཚོན་སྣ་ལྔའི་ཟེར་ཐག་འཕྲོ་བའི་ཐིག་ལེའི་འོད་ཕུང་གི་ཀློང་ན་བཞུགས་པ། དེའི་ཕྱི་འཁོར་དུ་འོད་ལྔའི་དྲྭ་བས་རབ་ཏུ་མཛེས་པ་མིག་མངས་རིས་སུ་འབྲེལ་བའི་ནང་ཁོངས་འཇའ་འོད་ཀྱི་ཐིག་ལེ་ཟླུམ་པོར་འཁྱིལ་བའི་ཀློང་དུ། སྤྲུལ་པའི་རྣམ་རོལ་རྒྱ་གར་གྱི་རིག་འཛིན་བརྒྱད། བོད་ཀྱི་རྗེ་འབངས་ཉི་ཤུ་རྩ་ལྔ་དང་། གཞན་ཡང་རྒྱ་བོད་ཀྱི་པཎ་ཆེན་གྲུབ་ཐོབ་རིག་པ་འཛིན་པ་རྣམས་དང་ཡི་དམ་རྒྱལ་བ་ཞི་ཁྲོ་རབ་འབྱམས་ཀྱི་ལྷ་ཚོགས། ཡེ་ཤེས་ཀྱི་མཁའ་འགྲོ་ཆོས་སྐྱོང་བའི་སྲུང་མ་དམ་ཅན་རྒྱ་མཚོའི་ལྷ་ཚོགས་སྤྲིན་གྱི་ཕུང་པོ་ལྟར་གཏིབས་ཤིང་བཞུགས་པ། དེ་ཐམས་ཅད་ཀྱང་རྣམ་པ་གསལ་ལ་ངོ་བོས་སྟོང་པ་མེ་ལོང་གི་གཟུགས་བརྙན་ལྟར་གསལ་བ་མཉམ་ཉིད་གནས་ལུགས་འོད་གསལ་ཆེན་པོའི་ངང་དུ་ཐ་མལ་གྱི་སྣང་བ་རང་འགགས་སུ་འགྲོ་བ་ཞིག་གསལ་གདབ། དེ་ནས་མོས་གུས་ཀྱི་གདུང་བ་དྲག་པོས། ཧཱུཾ་ཞེས་པ་སོགས་མི་ཕམ་རྣམ་པར་རྒྱལ་བས་ཚིག་བདུན་གསོལ་འདེབས་ཀྱི་རྣམ་བཤད་ལས། རང་བྱུང་ཐུགས་ཀྱི་ས་བོན་ཧཱུཾ་ཞེས་པས་ཐུགས་དམ་བསྐུལ་བའི་ཐོག་མ་བྱས་ནས་རི་རབ་ཀྱི་ལྷོ་ཕྱོགས་འཛམ་བུའི་གླིང་འདིར་ཡུལ་དྲུག་ལ་སོགས་པའི་རྣམ་པར་དབྱེ་བ་ལས་ནུབ་ན་རིག་པ་འཛིན་པའི་གནས་ཨོ་རྒྱན་མཁའ་འགྲོའི་ཡུལ་གྱི་ནུབ་བྱང་གི་མཚམས་ཤིག་ན། དྲི་མེད་ཡན་ལག་བརྒྱད་དང་ལྡན་པའི་ཆུ་གཏེར་དྷ་ན་ཀོ་ཤ་ཞེས་པ་རྣམ་ཀུན་མཆོག་ལྡན་སྟོང་ཉིད་དབྱིངས་ཀྱི་བཙུན་མོའི་རང་གཟུགས་ཐུན་མོང་གི་སྣང་ངོར་ཡང་ཕུན་སུམ་ཚོགས་པའི་ཡོན་ཏན་དུ་མས་ཕྱུག་པ་དེར།མེ་ཏོག་པདྨའི་ཚལ་ཀུན་ཏུ་ཡོད་པའི་དབུས་སུ་དེ་དག་གི་དམར་པོར་གྱུར་པའི་མེ་ཏོག་པདྨ་ལོ་འདབ་དང་གེ་སར་གྱིས་ཡོངས་སུ་མཛིས་པའི་སྡོང་པོ་ལས་ཡེ་ཤེས་ལྔ་མཚོན་བྱེད་ཁ་དོག་རིགས་གསལ་བའི་མེ་ཏོག་ལྔའི་དབུས་སུ་པདྨའི་རིགས་དམར་པོའི་ལྟེ་བ་ལ། དུས་གསུམ་རྒྱལ་བ་རབ་འབྱམས་ཀྱི་གསང་བ་292

་ཛེེ— ཛའིལེ ་ལྔ་པ། ་མོང་ རྨེ་སྔོ ཛོགྲོགསུམ་གྱི་བྱིན་རླབས་ཡོན་ཏན་ཐམས་ཅད་ཡི་གེ་ཧྲཱིཿཡི་རྣམ་པར་གཅིག་ཏུ་བསྡུས་ནས་རྒྱལ་བ་འོད་མཚན་སྟོང་འབར་གྱི་ཐུགས་ཀ་ཟག་མེད་རིན་པོ་ཆེའི་མཛོད་བཀྲ་ཤིས་དཔལ་གྱི་བེའུ་ལ་གཏམས་པ་དེ་ཉིད། ལྔ་ལྡན་འོད་ཟེར་གྱི་ཕུང་པོ་དང་བཅས་པ་གདུལ་བྱ་འདུལ་བའི་དུས་ལ་བབ་པ་ན། ཕྱོགས་བཅུའི་རྒྱལ་བ་རབ་འབྱམས་སྲས་དང་བཅས་པས་ཕྱག་གིས་མེ་ཏོག་འཐོར་ཞིང་། མ་ལུས་པའི་ཞིང་གི་དཔའ་བོ་མཁའ་འགྲོ་དམ་ཅན་སྲུང་མའི་ཚོགས་དང་བཅས་པས་རྡོ་རྗེའི་གླུ་གར་དང་བཅས་ཏེ་ས་གསུམ་གྱི་སྐྱེ་དགུའི་སྙིང་དགའ་བའི་དབུགས་འབྱིན་པའི་སླད་དུ་མེ་ཏོག་དབུས་མའི་ཟེའུ་འབྲུར་བབས་པ་ལས།སྲིད་པ་གསུམ་ན་མཚུངས་མེད་འཇིགས་བྲལ་གྱི་སློབ་དཔོན་ཆེན་པོ་རིག་འཛིན་རྒྱལ་པོའི་སྐུར་གྱུར་པ་ནི། འདི་ལྟར་ཆེ་བའི་ཡོན་ཏན་དུ་མས་ཁྱད་པར་འཕགས་པ། སྐུ་བསོད་ནམས་ཆེན་པོས་འདུལ་བ། གསུང་རྗེས་སུ་བསྟན་པས་འདུལ་བ། ཐུགས་རིག་པས་འདུལ་བ། རྫུ་འཕྲུལ་བསམ་གྱིས་མི་ཁྱབ་པས་སྐྱེ་དགུ་ཐར་ལམ་ལ་འདྲེན་པའི་ཚུལ་ནི་འདི་ལྟ་སྟེ། རང་བྱུང་ཟག་མེད་ཀྱི་སྐུ་མཚན་དཔེ་བཞིན་ལེགས་ཀྱི་རྣམ་པར་བསྟན་པ་རྒྱལ་བ་ཨིནྡྲ་བྷུ་ཏིའི་སྲས་སུ་དབང་བསྐུར་བ། རྒྱལ་སྲིད་སྤང་བ་དུར་ཁྲོད་བརྒྱད་དུ་བརྟུལ་ཞུགས་ཀྱི་སྤྱོད་པ་བསྐྱངས་པ། ཕྱི་ནང་གི་ཐེག་པ་རྒྱ་མཚོར་སྦྱང་བའི་ཚུལ་མཛད་པ། རྣམ་ཐར་བསམ་གྱིས་མི་ཁྱབ་པའི་བཀོད་པ་དུ་མས་སྒྱུ་འཕྲུལ་རོལ་པ་མཚན་བརྒྱད་ཀྱི་རྣམ་པར་བསྟན་པ། བདུད་སྲིན་དམ་སྲི་མཐུ་སྟོབས་རྡོ་རྗེས་ཚར་བཅད་ཅིང་སྣང་སྲིད་དྲེགས་པ་དབང་དུ་བསྡུས་པ། སྐྱེ་བོ་མང་པོ་གསང་ཆེན་སྨིན་གྲོལ་གྱི་ལམ་ལ་བཀོད་པ་སོགས་ས་གསུམ་ངོ་མཚར་སྙན་པའི་གཏམ་གྱིས་ཕུལ་དུ་གྱུར་པ་དེ་ལྟ་བུའི་ཡ་མཚན་རྨད་དུ་བྱུང་བའི་ཚུལ་ནི། རྗེ་སངས་རྒྱས་གཉིས་པའི་རྣམ་ཐར་བཀའ་གཏེར་གྱི་ལུང་ཚད་མས་ཡིད་ཆེས་པར་བྱ་ལ། དེ་ལྟ་བུའི་བདག་293

ཐོའི མའ་ས་རྫོ ས་ལ་ཆེ 44འི་ མ ཐོ〉ཉིད་ཆེན་པོ་ནི་ཐུན་མོང་གི་གྲུབ་པ་ཙམ་མིན་པར། གདོད་ནས་མངོན་པར་བྱང་ཆུབ་པའི་བདག་ཉིད། མཆོག་གི་དངོས་གྲུབ་ཟུང་འཇུག་རྡོ་རྗེ་འཆང་ཆེན་པོ་ཉིད་དུ་མངའ་དབང་འབྱོར་བའམ་མངའ་བརྙེས་པའི་མགོན་པོ་དེ་ལ།མཚན་པདྨ་འབྱུང་གནས་ཞེས་སུ་ཞིང་རབ་འབྱམས་ཀྱི་ཐ་གྲུ་ཀུན་ཏུ་མངོན་པར་གྲགས་པ། དེ་ཉིད་འཁོར་དང་བཅས་པ་ནི་སྐྱབས་གསུམ་ཀུན་འདུས་ཀྱི་ངོ་བོ་མི་བསླུ་བའི་སྐྱབས་གནས་མཐར་ཐུག་ཏུ་ཡིད་ཆེས་པས་གསོལ་བ་གདབ་པའི་ཡུལ་ངོས་བཟུང་བའོ། ། དེ་ལྟ་བུ་ཆེ་བའི་མཆོག་རིག་འཛིན་གྱི་རྒྱལ་པོ་དེ་ལ།འཁོར་དུ་གསང་སྔགས་ཀྱི་གདུལ་བྱ་ཁྱད་པར་ཅན་དཔའ་བོ་དང་མཁའ་འགྲོ་གྲངས་མེད་བསམ་གྱིས་མི་ཁྱབ་པས་ན་མང་པོས་བསྐོར་བ་ཏིལ་གྱི་གོང་བུ་ཁ་བྱེ་བ་ལྟར་བཞུགས་ཤིང་དོན་ལ་རྩ་གསུམ་དམ་ཅན་རྒྱ་མཚོ་མ་ཚང་བ་མེད་པ་སྟེ།འཁོརརྣམས་ཀྱང་གཙོ་བོའི་ཡེ་ཤེས་གང་འདུལ་སྒྱུ་མའི་རོལ་པ་ལས་མ་འདས་པས་ན་གཙོ་འཁོར་ཐ་མི་དད་པའི་རང་བཞིན་དེ་རྣམས་གསོལ་བ་འདེབས་པའི་ཡུལ་ལོ། ། ཇི་ལྟར་ཡིད་ཆེས་ཀྱིས་གསོལ་བ་འདེབས་པའི་ཚུལ་ནི། མགོན་པོ་དེ་དག་གི་ཡོན་ཏན་ཡིད་བཞིན་རིན་པོ་ཆེ་ལ་དྭངས་འདོད་ཡིད་ཆེས་ཀྱི་དད་པ་དང་མཚུངས་ལྡན་གྱི་སེམས་པས་ཀུན་ནས་བསླངས་ཏེ་དེའི་རྣམ་འགྱུར་ལུས་ངག་ཏུ་ཐོན་པས་གསོལ་བ་འདེབས་པ་དང་ཕྱག་འཚལ་བ་ལ་སོགས་པའོ། ། དེ་ཡང་སྐྱབས་ཡུལ་དེ་དག་གི་ཡོན་ཏན་མི་བསླུ་བ་ཤེས་ཤིང་། འཇིག་རྟེན་གྱི་ཆོས་གཞན་ཐམས་ཅད་སྦུན་པ་འཕྱར་བའི་ཚུལ་ལྟར་བཏང་ནས་གཅིག་ཏུ་བློ་གཏད་ཁེལ་བའི་བསམ་པས། མགོན་པོ་ཁྱེད་ཀྱི་རྗེས་སུ་བདག་གཞན་ཐམས་ཅད་འཇུག་ཅིང་དེ་ལས་མི་འདའ་བར་བསྒྲུབ་པ་ཡིན་ལགས་ཀྱི། རྒྱུ་མཚན་དེས་ན་མི་བསླུ་བའི་མགོན་པོ་ཁྱོད་ཐུགས་རྗེ་ཚད་མེད་པའི་རང་བཞིན་ཡིན་པས་དུས་ད་ལྟ་ཉིད་དུ། སྡུག་བསྔལ་གསུམ་གྱི་རྒྱ་མཚོར་འཕྱན་པ་བདག་དང་བདག་འདྲའི་294

ཛའིལེ ་ལྔ་པ ་མོཇ་གྱིའི་སྤོ རིཀྲོསེམས་ཅན་རྣམས་ཡལ་བར་མ་དོར་བར། ཐུགས་གསུང་སྐུ་ཡི་གསང་བ་བསམ་གྱིས་མི་ཁྱབ་པའི་བྱིན་གྱིས། ཇི་ལྟར་ལྕགས་ལ་གསེར་འགྱུར་གྱི་རྩིས་བཏབ་པ་ལྟར། བདག་གཞན་རེ་ལྟོས་སྐྱབས་འཚོལ་རྣམས་ཀྱི་ལུས་ངག་ཡིད་གསུམ་བརློབ་ཕྱིར། རྔ་ཡབ་དཔལ་རི་སོགས་རང་བཞིན་སྤྲུལ་པའི་སྐུའི་ཞིང་གང་ན་བཞུགས་ཀྱང་། ཐུགས་རྗེའི་རྩལ་ཆེན་པོས་གནས་འདིར་གཤེགས་སུ་གསོལ།ཞེས་བྱིན་རླབས་བསྐུལ་བའི་ཚིག་སྨོས་ནས་སྔགས་ཚིག་ཀྱང་བསྒྲགས་པར་བྱ་སྟེ།འདི་ལྟར་གུ་རུ་ནི་ཡོན་ཏན་ཐམས་ཅད་ཀྱིས་ལྕི་བ་བླ་མ་སྟེ་གོང་ན་མེད་པ། པདྨ་ནི་ཨོ་རྒྱན་ཆེན་པོའི་མཚན་གྱི་ཐོག་མ། སིདྷི་ནི་དོན་དུ་གཉེར་བྱ་མཆོག་ཐུན་གྱི་དངོས་གྲུབ། ཧཱུཾ་ནི་དངོས་གྲུབ་དེ་ལྟ་བུ་སྩོལ་ཅིག་པར་དོན་གྱིས་བསྐུལ་བའོ། །ཞེས་ཚིག་བདུན་གསོལ་འདེབས་མོས་གུས་ཀྱི་གདུང་ཤུགས་དྲག་པོ་དང་བཅས་ཏེ་བསྐུལ་བས། ཟངས་མདོག་དཔལ་གྱི་རི་བོ་པདྨ་འོད་ཀྱི་ཕོ་བྲང་རྟེན་དང་བརྟེན་པ་བཅས་པ་ཐམས་ཅད་དངོས་སུ་བྱོན་ཏེ། རང་གི་མདུན་གྱི་ནམ་མཁར་བསྐྱེད་པའི་དམ་ཚིག་པ་ལ་ཆུ་ལ་ཆུ་བཞག་ལྟར་གཉིས་སུ་མེད་པར་ཐིམ་པར་བསམ། གཉིས་པ་ཡན་ལག་བདུན་པ་འབུལ་བ་ནི། འདི་ལྟར་རྡོ་རྗེ་ཐེག་པའི་ཐབས་མང་བ་དང་། དཀའ་བ་མེད་པ། དབང་པོ་རྣོན་པོའི་སྤྱོད་ཡུལ་ཡིན་པས། སེམས་སྟོབས་ཆེན་པོས་ཚོགས་བསགས་པ་ལ་རྒྱུན་ཆགས་སུ་བསླབས་པས། ཕ་རོལ་ཏུ་ཕྱིན་པའི་བསྐལ་བ་ཆེན་པོའི་ཚོགས་འདིར་སྐད་ཅིག་མ་ལ་འདུམས་ནས་ཚེ་གཅིག་ལ་སོགས་པར་གྲོལ་བ་ཡིན་ནོ། ། དེའི་ཕྱིར་གསང་བ་བླ་ན་མེད་པའི་ཚོགས་ཞིང་གི་རབ་དང་ཕུལ་ཏུ་གྱུར་པ་ཡང་རྡོ་རྗེ་སློབ་དཔོན་ཉག་གཅིག་ཏུ་ངེས་པས་བླ་མའི་རྣལ་འབྱོར་དང་རྗེས་སུ་འབྲེལ་བར་བྱུང་ལ། དེ་ལ་ཚོགས་གསོག་པའི་སྒོ་མཐའ་ཡས་པ་ཡན་ལག་བདུན་དུ་འདུ་བ་ལས། དང་པོར་ང་རྒྱལ་གྱི་གཉེན་པོ་ཕྱག་འཚལ་བའི་ཡན་ལག་ནི། ཧྲཱིཿ ཞེས་བརྗོད་དེ་རང་295

ཝཾདམ་ཆོས་རྫོགས་པ་ཆེ ཝོའི་ མཤཞགཝཾཉིད་རྣལ་འབྱོར་མར་གསལ་བའི་ཐུགས་ཀ་ནས་བདག་ལུས་ཐ་མལ་གྱི་ཚུལ་བརྒྱ་སྟོང་གྲངས་མེད་པ་ཞིང་གི་རྡུལ་ཕྲན་ཇི་སྙེད་ཀྱི་གྲངས་ཙམ་དུ་རྣམ་པར་སྤྲུལ་ཏེ་ཁམས་གསུམ་གྱི་སེམས་ཅན་ཐམས་ཅད་དང་ལྷན་ཅིག་པས་ཐལ་མོ་སྤྱི་མགྲིན་སྙིང་ཀ་གསུམ་དུ་སྦྱར་ལ། དཔྲལ་བ། ལག་མཐིལ་གཉིས། པུས་མོ་གཉིས་ཏེ་ལྔ་ས་ལ་ཕབ་སྟེ་ཕྱག་འཚལ་ལོ། ། ཞེས་འདོན་སྒོམ་ཟུང་དུ་འཇུག་པར་བྱས་པས།ཉོན་མོངས་དུག་ལྔའི་སྒྲིབ་པ་འདག་པ་དང་། སྐུ་གསུང་ཐུགས་ཡོན་ཏན་འཕྲིན་ལས་ལྔའི་བྱིན་རླབས་ཐོབ་པ་ལ་སོགས་པའི་དགོས་པ་ཡོད་པས་དེ་ལྟར་བྱའོ། །གཉིས་པ་སེར་སྣའི་གཉེན་པོ་མཆོད་པ་འབུལ་བའི་ཡན་ལག་ནི། དངོས་སུ་ཅི་འབྱོར་བའི་མཆོད་པ་སེར་སྣས་མ་བཅིངས་པས་རྒྱུ་བཟང་བ། སྤུས་ལེགས་པ།གཙང་ཞིང་མཛེས་པ། བཀོད་ལེགས་པར་བཤམས་པ་ལ་དམིགས་རྟེན་བྱས་ཏེ་ཡིད་ཀྱིས་ནམ་མཁའ་དང་ས་གཞི་ཐམས་ཅད་ལྷ་མིའི་མཆོད་རྫས། མེ་ཏོགགདུག་སྤོས། མར་མེ། དྲི་ཆབ་ལ་སོགས་པ་དང་། གཞལ་མེད་ཁང་། ཡུལ་ ་མཁར། ཀུན་དགའ་ར་བ། རྒྱལ་སྲིད་སྣ་བདུན། བཀྲ་ཤིས་རྟགས་བརྒྱད།རྡོ་རྗེ་ལྷ་མོ་བཅུ་དྲུག་ལ་སོགས་པས་གླུ་གར་དང་རོལ་མོའི་སྤྲིན་ཕུང་བྱང་ཆུབ་སེམ་ས་དཔའ་ཀུན་ཏུ་བཟང་པོའི་མཆོད་པའི་རྗེས་སུ་འགྲོ་བ་སྤྲུལ་ཞིང་ཏིང་ངེ་འཛིན་ཟབ་མོའི་མཐུས། སྣང་ཞིང་སྲིད་པའི་ཆོས་སོ་ཅོག་མཆོད་པའི་ཕྱག་རྒྱར་དམིགས་ཏེ་འབུལ་བའོ། ། གསུམ་པ་ཞེ་སྡང་གི་གཉེན་པོ་སྡིག་པ་བཤགས་པའི་ཡན་ལག་ནི། ཚེ་འཁོར་བ་ཐོག་མ་མེད་པ་ནས་དུས་དེ་རིང་ཡན་ཆད་དུ་དྲན་པ་དང་མི་དྲན་པའི་སྡིག་ལྟུང་ལུས་ངག་ཡིད་དེ་སྒོ་གསུམ་གྱི་མི་དགེའི་ལས་ལམ་བཅུ། མཚམས་མེད་པ་ལྔ། དེ་དང་ཉེ་བ་ལྔ། ལྕི་བ་བཞི། ལོག་པ་བརྒྱད།དཀོན་མཆོག་གི་དཀོར་ལ་འབགས་པ་ཅི་བསགས་པ་རྣམས་མ་ལུས་པ་ཀུན་ཀྱང་གནོང་འགྱོད་དྲག་པོས་མཐོལ་ལོ་བཤགས་སོ། ། སླན་ཆད་མི་བགྱིད་དོ་སྙམ་པས་296

ཝཾལེ ་ལྔ་པ ན་མོང་ཕྱིའི་སྨོ རིབྲོསྟོབས་བཞིའི་དག་པ་དྲན་པའི་ངང་ནས་བཤགས་པས། སྡིག་སྒྲིབ་ཐམས་ཅད་རང་གི་ལྕེ་ཐོག་ཏུ་ནག་ཕུང་གིས་འདུས་པ་ལ། ཚོགས་ཞིང་ལྷ་ཚོགས་རྣམས་ཀྱི་སྐུ་གསུང་ཐུགས་ལས་འོད་ཟེར་ཕྱུང་བ་ཕོག་པས་དྲི་མ་བཀྲུས་པ་བཞིན་དག་པར་བསམ་ལ་རང་བཞིན་གྱི་འོད་གསལ་བ་ཆོས་སྐུའི་དགོངས་པ་ནམ་མཁའ་ལྟ་བུའི་ངང་དུ་བཤག་བྱ་བཤགས་བྱེད་བྲལ་བའི་ངང་ལ་མཉམ་པར་བཞག་གོ ། བཞི་པ་ཕྲག་དོག་གི་གཉེན་པོ་རྗེས་སུ་ཡི་རང་བའི་ཡན་ལག་ནི། རྒྱལ་བ་རྣམས་ཀྱིས་སེམས་ཅན་གྱི་དོན་དུ་ཆོས་ཀྱི་འཁོར་ལོ་ཆེན་པོ་བསྐོར་བ། བྱང་ཆུབ་སེམས་དཔའ་རྣམས་ཀྱི་སྤྱོད་པ་རླབས་པོ་ཆེ། སེམས་ཅན་རྣམས་ཀྱི་བསོད་ནམས་དང་ཐར་པ་ཆ་མཐུན་གྱི་དགེ་བ། རང་གི་སྔར་བྱས་པ། ད་ལྟ་བྱེད་བཞིན་པ། ཕྱིས་བྱེད་པར་ངེས་པ་ལ་སོགས་ཀུན་རྫོབ་དང་དོན་དམ་པའི་བདེན་པ་རྣམ་པ་གཉིས་ཀྱིས་བསྡུས་པ་ཡི། རང་གཞན་ཐམས་ཅད་ཀྱི་དགེ་བའི་ཚོགས་ཟག་བཅས་དང་ཟག་མེད་ཀུན་ལ་སྙིང་ཐག་པ་ནས་དགའ་བ་ཆེན་པོས་རྗེས་སུ་ཡི་རངས་པའོ། །ལྔ་པ་གཏི་མུག་གི་གཉེན་པོ་ཆོས་ཀྱི་འཁོར་ལོ་བསྐོར་བར་བསྐུལ་བའི་ཡན་ལག་ནི། སངས་རྒྱས་དང་བྱང་ཆུབ་སེམས་དཔའ་བླ་མ་དགེ་བའི་བཤེས་གཉེན་ལ་སོགས་པ་གཞན་དོན་རླབས་པོ་ཆེའི་ཁུར་བཟོད་པ་རྣམས། འགྲོ་བའི་ལོག་སྒྲུབ་དང་སྐྱོ་ངལ་གྱིས་ཐུགས་སུན་ནས་ཆོས་མི་གསུང་བར་ཞི་བདེར་གཞོལ་བ་དག་གི་དྲུང་དུ། བདག་ལུས་བྱེ་བ་བརྒྱ་སྟོང་གྲངས་མེད་པར་སྤྲུལ་ནས། གསེར་གྱི་འཁོར་ལོ་རྩིབས་སྟོང་དང་། དུང་དཀར་པོ་གཡས་སུ་འཁྱིལ་བ་ལ་སོགས་ཕུལ་ཏེ། གདུལ་བྱའི་ཁམས་དང་དབང་པོ་དང་བསམ་པའི་བྱེ་བྲག་གི་རིམ་པ་ལྟར་དུ། ཕྱི་ཀུན་འབྱུང་འདྲེན་པ། ནང་དཀའ་ཐུབ་རིག་བྱེད། གསང་བ་དབང་བསྒྱུར་ཐབས་ཀྱི་ཐེག་པ་གསུམ་གྱི་ཆོས་འཁོར་གདུལ་བྱ་གང་ལ་གང་འདུལ་གྱི་ཚུལ་དུ་བསྐོར་བར་བསྐུལ་ཞིང་གསོལ་བ་འདེབས་པ་ཡིན་ནོ། ། དྲུག་པ་ལོག་297

ཝཾདམ་ཆོས་རྫོགས་པ་ཆེནཡོའི་ མ ཞགཛཇིལྟའི་གཉེན་པོ་མྱ་ངན་ལས་མི་འདའ་བར་གསོལ་བ་འདེབས་པའི་ཡན་ལག་ནི།ཞིང་ཁམས་འདི་དང་གཞན་དག་ཏུ་བླ་མ་དང་སངས་རྒྱས་བྱང་ཆུབ་སེམས་དཔའ་གང་དག སེམས་ཅན་གྱི་དོན་མཛད་ཟིན་ནས་མྱ་ངན་ལས་འདའ་བར་བཞེད་པ་དག་གི་མདུན་དུ། སྔོན་དགེ་བསྙེན་ཙུན་དས་གསོལ་བ་བཏབ་པ་ལྟར།བདག་ལུས་མང་པོར་སྤྲུལ་ཏེ། དུས་ཇི་སྲིད་ཁམས་གསུམ་གྱི་འཁོར་བ་མ་སྟོང་གི་བར་དུ། མྱ་ངན་ལས་མི་འདའ་བར་སེམས་ཅན་ཐམས་ཅད་ལ་ཕན་པ་དང་བདེ་བའི་ཕྱིར་བཞུགས་སུ་གསོལ་ཞེས་གསོལ་བ་འདེབས་པའོ། ། བདུན་པ་ཐེ་ཚོམ་དང་ལུང་མ་བསྟན་གྱི་གཉེན་པོ་བསྔོ་བའི་ཡན་ལག་ནི། དགེ་བ་འདིས་མཚོན་ནས་རང་གཞན་གྱི་དུས་གསུམ་དང་འབྲེལ་བའི་བསགས་པའི་དཀར་པོ་དགེ་བའི་རྩ་བ་ཐམས་ཅད་ཀུན། སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཆེན་པོ་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་རྒྱུ་རུ་འཇམ་དཔལ་གཞོན་ནུས་ཡོངས་སུ་བསྔོ་བ་ལྟར་འཁོར་གསུམ་དམིགས་པ་མེད་པའི་ཤེས་རབ་ཀྱི་རྒྱས་འདེབས་པ་དང་བཅས་བསྔོ་བར་བྱའོ། ། དེ་ལྟ་བུའི་དགེ་བ་རྫོགས་པའི་བྱང་ཆུབ་ཀྱི་རྒྱུར་འགྱུར་བའི་གནད་མ་འཆུགས་པ་ནི་མཇུག་བསྔོ་བའི་རྒྱས་ཡོངས་སུ་ཐེབས་པ་འདི་ཁོ་ན་ལ་རག་ལས་པ་ཡིན་པས་ན་རྣམ་པ་ཀུན་ཏུ་འབད་པར་བྱའོ། ། གསུམ་པ་ཕུར་ཚུགས་སུ་གསོལ་བ་འདེབས་ཤིང་རྒྱུ་རྡོ་རྗེ་བཞིའི་ངོ་བོར་སྒྲུབ་པ་ནི། འདི་ལྟར་དཔལ་མགོན་བླ་མ་དམ་པ་ནི། དཀྱིལ་འཁོར་གང་དུ་ཧེ་རུ་ཀའི་ངོ་བོར་དབང་རྫོགས། མཐོང་བ་དང་ཐོས་པ་དང་དྲན་པ་དང་རེག་པ་ཙམ་གྱིས་ཐར་པའི་ས་བོན་འདེབས་ཤིང་། སངས་རྒྱས་ཐམས་ཅད་དང་ཕྲིན་ལས་ཀྱི་བྱེད་པ་གཅིག་པས་དཀོན་མཆོག་བཞི་པར་བྱོན། རང་ངོར་ཚེ་གཅིག་ལུས་གཅིག་ལ་སྨིན་གྲོལ་ཟབ་མོའི་ལམ་དང་ཐུགས་རྗེ་བྱིན་རླབས་ཁོ་ནས་རྡོ་རྗེ་འཆང་གི་སར་བཙན་ཐབས་སུ་བཀོད་པས་སངས་རྒྱས་ལས་ཀྱང་བཀའ་298

ངཛའིལེ ་ལྔ་ལ ་མོང་ཕྱིའི་སྔོནརིབྲོདྲིན་མཆོག་ཏུ་ལྷག་ཅིང་། ཡོན་ཏན་གྱི་སྒོ་ནས་གཞལ་ན་དགོངས་པ་ནམ་མཁའ་ལྟར་རྒྱ་ཆེ། མཁྱེན་བརྩེ་རྒྱ་མཚོ་ལྟར་ཚད་མེད། ཐུགས་རྗེ་ཆུ་ཀླུང་ལྟར་ཤུགས་དྲག རང་བཞིན་རི་རྒྱལ་ལྟར་ཐུགས་བརྟན། འགྲོ་བ་ཀུན་ལ་ཕ་མ་ལྟར་ཐུགས་སྙོམས་ཤིང་། ཡོན་ཏན་རེ་རེའི་ཆ་ཡང་དཔག་ཏུ་མི་ནུས་ལ། གསོལ་བ་བཏབ་པ་ཙམ་གྱིས་ཅི་འདོད་ཀྱི་དངོས་གྲུབ་ཐམས་ཅད་འབད་མེད་དུ་འབྱུང་བ་ཡིད་བཞིན་གྱི་ནོར་བུ་རིན་པོ་ཁྱེད་ལ་བརྟེན། ཁྱེད་ལ་རེ། ཁྱེད་གཅིག་བསྒྲུབ་སྙམ་པའི་མོས་གུས་མཆི་མ་འཁྲུགས་པ་དང་བཅས། དང་པོ་དངོས་གྲུབ་བསྒྲུབ་པའི་དུས་སུ། རྗེ་བཙུན་ཆེན་པོ་གུ་རུ་ཡིད་བཞིན་ནོར་བུ་བྱིན་རླབས་དང་དངོས་གྲུབ་ཀྱི་གཏེར་མཛོད་རིན་པོ་ཆེ། ཁྱེད་ནི་དུས་གསུམ་སངས་རྒྱས་ཐམས་ཅད་ཀྱི་མཁྱེན་པའི་ཡེ་ཤེས། བརྩེ་བའི་ཐུགས་རྗེ། མཛད་པའི་ནུས་མཐུ་དང་བྱིན་རླབས་ཐམས་ཅད་གཅིག་ཏུ་འདུས་པའི་སྤྱི་དཔལ། ཁམས་གསུམ་སེམས་ཅན་ཡོངས་ཀྱི་སྡུག་བསྔལ་མཐའ་དག་སེལ་བའི་སྐྱབས་དང་སྐྱོབ་པ་མགོན་དང་དཔུང་གཉེན་གཅིག་པུ་རུ་ངེས་པ་ལ། བདས།་གིས་གཅེས་པའི་ལུས་དང་ལོངས་སྤྱོད་ཀྱི་དངོས་པོ་ཅི་ཡོད་པ་ཐམས་ཅད་དང་ཤིན་ཏུ་གཅེས་པའི་བློ་སྙིང་བྲང་གསུམ་དང་བཅས་པ། ཆགས་ཞེན་གྱི་ལྟོས་པ་གང་ཡང་མེད་པར་ཁྱེད་ལ་འབུལ་ལགས་ཀྱིས། དུས་འདི་ནས་བཟུང་སྟེ་བླ་ན་མེད་པའི་བྱང་ཆུབ་མ་ཐོབ་ཀྱི་བར་དུ། བདེ་ཞིང་སྐྱིད་པ། ན་ཚ་དང་སྡུག་བསྔལ། ལེགས་ཉེས་དང་མཐོ་དམན་ལ་སོགས་པ་ཀུན་ཅི་བྱུང་ཡང་། རྗེ་བཙུན་ཆེན་པོ་པདྨ་འབྱུང་གནས་ཁྱེད་མཁྱེན་ནོ་སྙམ་པའི་བློ་ཁེལ་ལིངས་བསྐྱུར་གྱི་ཚུལ་གྱིས་ལུས་ཀྱི་བ་སྤུ་གཡོ་བ།ལུས་སེམས་ཚུགས་མི་ཐུབ་པའི་མོས་གུས་གདུང་ཤུགས་དྲག་པོས་ཅི་ནུས་བརྗོད་རྗེས། གསོལ་འདེབས་རྒྱུད་བསྐུལ་གྱི་འཛབ་བཛྲ་གུ་རུ་ཁོ་ན་ལ་འབད། སིརྙི་བརྒྱ་རེ་སོང་མཚམས། རྗེ་བཙུན་གུ་རུ་རིན་པོ་ཆེ་སོགས་སྔར་ལྟར་བྱ། དེ་ལྟར་299

ཐོ〉 མ་ཆོས་རྫོགས་པ་ཆེ འསྒོའི་ མ ཞ ཛའིབསྙེན་པ་ཅི་ཙམ་བཟླ་བའི་ཕྱེད་ཙམ་སོང་ནས། དངོས་གྲུབ་བསྐུལ་བའི་དུས་སུ།བདག་ལ་སྐྱབས་མཆོག་ཁྱེད་མ་གཏོགས་རེ་ས་དང་སྐྱབས་གཞན་མེད་པས། ད་ལྟ་དུས་ངན་པ་སྙིགས་མའི་འགྲོ་བ་འདི་དག་ཐམས་ཅད། ཤིན་ཏུ་མི་བཟོད་པའི་སྡུག་བསྔལ་སྣ་ཚོགས་པ་མཐའ་མེད་པའི་འདམ་དུ་བྱིང་ལགས་པས། སྡུག་བསྔལ་འདི་ལས་ད་ལྟ་མྱུར་དུ་སྐྱོབས་ཤིག་མ་ཧཱ་གུ་རུ་རྗེ། དབང་བཞི་ཟབ་མོ་བསྐུར་བར་མཛོད་ཅིག་བདག་རྒྱུད་སྨིན་པར་བྱེད་པའི་བྱིན་རླབས་ཅན།གནས་ལུགས་ཟབ་མོའི་རྟོགས་པ་སྤོར་ལ་གྲོལ་བར་མཛོད་ཅིག་བརྩེ་བའི་ཐུགས་རྗེ་ཅན། ཉོན་མོངས་དང་ཤེས་བྱའི་སྒྲིབ་པ་གཉིས་བག་ཆགས་དང་བཅས་སྦྱོངས་ཤིག་ལྷུན་གྲུབ་ཀྱི་མཛད་པའི་ནུས་མཐུ་ཅན། ཞེས་སིརྙི་ཕྲེང་སྐོར་རེའི་མཚམས་སུ་ལན་རེ་བརྗོད། དེ་ནས་འདོད་དོན་གསོལ་འདེབས་ནི། གསོལ་བ་སྙིང་གི་དཀྱིལ་ནས་འདེབས་ལགས་ཀྱི། ཁ་ཙམ་དང་ཚིག་ཙམ་ནེ་ཙོའི་འདོན་པ་ལྟ་བུ་མ་ཡིན་ནོ། ། མཁྱེན་བརྩེ་ནུས་པའི་བྱིན་རླབས་ཀྱང་ཟག་མེད་ཐུགས་ཀྱི་ཀློང་ཡངས་པ་ནས་སྩོལ་ལ། བསམ་པའི་དོན་ཀུན་ཆོས་མཐུན་ཡིད་བཞིན་དུ་འགྲུབ་པར་མཛད་དུ་གསོལ། ཞེས་ཚར་གསུམ་མམ་བདུན་གྱི་མཐར་བཛྲ་གུ་རུ་ཁོ་ན་ལ་འབད། དེའི་ཚེའང་། ཨོཾ་ནི་སྤྲུལ་སྐུ། ཨཱཿནི་ལོངས་སྐུ། ཧཱུཾ་ནི་ཆོས་སྐུ་སྟེ་སྐུ་གསུམ་གྱི་སྙིང་པོས་ཐོག་དྲངས་ཏེ། བཛྲ་ནི་རྡོ་རྗེ་དབྱིངས་རིག་དབྱེར་མི་ཕྱེད་པའི་ཡེ་ཤེས། གུ་རུ་ནི་བླ་མ་སྟེ་བླ་ན་མེད་པའི་ཡོན་ཏན་སྤངས་རྟོགས་མཐར་ཕྱིན་པ། པདྨ་ནི་ཆགས་ཐོགས་དང་བྲལ་བའི་མཛད་པའི་ནུས་མཐུ་སྟེ་རྟག་ཁྱབ་ལྷུན་གྲུབ་ཀྱི་ཕྲིན་ལས་མངའ་བའོ། ། སིརྙི་ནི་དངོས་གྲུབ་སྟེ་མཆོག་ཐུན་གཉིས་སོ། ། ཧཱུཾ་ནི་དངོས་གྲུབ་དེ་ལྟ་བུ་དུས་ད་ལྟ་ཉིད་དུ་སྩོལ་ཅིག་ཅེས་པའོ། ། འདོད་དོན་གསོལ་འདེབས་གསོལ་བ་སྙིང་གི་དཀྱིལ་ནས་འདེབས།འདིར་བླངས་པ་ནི་སྐྱབས་རྗེ་འབྲུག་པ་རིན་པོ་ཆེའི་བཞེད་སྲོལ་ལྟར་རྗེ་བླ་མས་300

ཛའིམེ ་ལྔ་པ ་མོང་བྱིའི་སྔོ ཕརཀྱང་མཛད་འདུག་པས་དེ་ལྟར་བྲིས་པ་ཡིན་ནོ། ། དེ་ནས་རྩ་རྒྱུད་ཀྱི་བླ་མ་རྣམས་ཀྱི་ཡོན་ཏན་དྲན་བཞིན་དུ་བརྒྱུད་པའི་གསོལ་འདེབས་ནི། ཨེ་མ་ཧོ། ཞེས་ངོ་མཚར་རྨད་དུ་བྱུང་བའི་དོན་འདི་ལྟར། རྒྱར་ཡང་མ་ཆད་ཕྱོགས་གང་དུ་ཡང་མ་ལྷུང་ཞིང་སྤྲོས་པའི་མཐའ་ཐམས་ཅད་དང་བྲལ་བའི་གནས་རང་བཞིན་རང་སྣང་མེད་པའི་ཞིང་ཁམས་ནས། གདོད་མ་དང་པོའི་དུས་ཡེ་སངས་རྒྱས་པའི་སྟོན་པ་ཆོས་ཀྱི་སྐུ་དབྱིངས་དང་ཡེ་ཤེས་དབྱེར་མེད་དུ་གྱུར་པ་ཉིད་ཞལ་ཕྱག་གི་རྣམ་པར་བཞེངས་པ་ཀུན་ཏུ་བཟང་པོས། རང་སྣང་ལོངས་སྤྱོད་རྫོགས་པའི་སྐུ་ཆུ་ཟླའི་གཟུགས་བརྙན་ལྟ་བུ་ཡེ་ཤེས་ཀྱི་རོལ་རྩལ་དཔལ་རྡོ་རྗེ་སེམས་དཔའ་ལ་རང་བཞིན་གྱི་བྱིན་གྱིས་བརླབས་ཏེ་གསུངས། དེ་ནི་རྒྱལ་བ་དགོངས་པས་བརྒྱུད་པའོ། ། དེས་འགྲོ་འདུལ་སྤྲུལ་པའི་སྐུར་བྱོན་ཞིང་མཚན་དཔེ་ཡོངས་སུ་རྫོགས་པའི་སློབ་དཔོན་ཆེན་པོ་དགའ་རབ་རྡོ་རྗེ་ལ། དེ་ལྟ་བུའི་བླ་མ་རྣམས་ལ་གསོལ་བ་འདེབས་སོ་བྱིན་གྱིས་བརློབ་ཅིང་དབང་བསྐུར་ཟབ་མོ་བདག་ལ་སྩོལ་ཅིག་དང་། དེས་རིག་འཛིན་ཆེན་པོ་ཤྲཱི་སིང་ཧ་ཞེས་སྤྲོས་བྲལ་མཆོག་གི་རྟོགས་པ་མངོན་དུ་གྱུར་པས་དོན་དམ་ཟབ་མོའི་ཆོས་ཐམས་ཅད་ཀྱི་མཛོད་ལ་མངའ་དབང་སྒྱུར་བ་དང་། འཕགས་པ་འཇམ་དཔལ་གྱི་སྤྲུལ་པ་སློབ་དཔོན་ཆེན་པོ་འཇམ་དཔལ་བཤེས་གཉེན་ཞེས་མ་འདྲེས་ཡོངས་རྫོགས་ཆེན་པོའི་དོན་མངོན་དུ་གྱུར་པས་ཐེག་པ་རིམ་དགུའི་ཆོས་ཀྱི་འཁོར་ལོས་འགྲོ་བ་ཀུན་གྱིས་ཁ་ལོ་རྣམ་མཁྱེན་ཐར་པའི་གླིང་དུ་བསྒྱུར་པ་ལའོ། ། དེས་མཁས་པ་ཛྙཱ་ན་སུ་ཏྲ་ཞེས་མཆོག་གི་དངོས་གྲུབ་བརྙེས་པ་ལའོ། ། དེས་འཇའ་ལུས་འཕོ་བ་ཆེན་པོའི་སྐུར་བཞེངས་པའི་པཎ་ཆེན་བི་མ་མི་ཏྲ་ལའོ། ། དེ་ལྟ་བུའི་བླ་མ་རྣམས་ལ་གསོལ་བ་སྙིང་ནས་འདེབས་སོ་རང་རྒྱུད་གྲོལ་བར་བྱེད་པའི་ལམ་སྣ་སྟོན་པར་མཛོད་ཅིག་དང་།དེ་རྣམས་ལས་འཛམ་བུ་གླིང་གི་གནས་འདིར་སངས་རྒྱས་ཀྱི་བསྟན་པ་རིན་པོ་ཆེ་301

ཛའི མ་ཆོས་རྫོ ས་ལ་ཆེ བསྡོའི་ མ ཞགཛའིདར་ཞིང་རྒྱས་པར་མཛད་པའི་རྒྱན་གཅིག་པུ་སངས་རྒྱས་གཉིས་པ་ཨོ་རྒྱན་པདྨ་འབྱུང་གནས་ཀྱིས་ཞུས་ཏེ། དེ་ཡན་རིག་འཛིན་བརྡའི་བརྒྱུད་པའོ། ། དེའི་རྒྱུད་ལུང་མན་ངག་ཟབ་མོས་ཐུགས་རྒྱུད་ངེས་པར་སྨིན་ཅིང་དགོངས་ཀློང་དབྱེར་མེད་དུ་རིག་འཛིན་གྱི་ས་ལ་འགྲོལ་བ་ཐུགས་ཀྱི་སྲས་མཆོག་ཏུ་གྱུར་པ་རྗེ་རྒྱལ་པོ་ཁྲི་སྲོང་ལྡེའུ་བཙན། འབངས་ལོ་ཆེན་བེེ་རོ་ཙ་ན། གྲོགས་མཁའ་འགྲོ་ཡེ་ཤེས་མཚོ་རྒྱལ་རྣམས་ལའོ། ། དེ་རྣམས་ཀྱིས་ཟབ་མོ་ཐུགས་ཀྱི་གཏེར་ཁ་རྒྱ་མཚོའི་བརྡའ་རང་གྲོལ་དུ་གྱུར་ཏེ་ཆོས་ཟད་ཀྱི་ཀློང་དུ་ཆོས་སྐུ་བྱང་ཆུབ་ཆེན་པོའི་བཙན་ས་ཟིན་ཅིང་མཁྱེན་བརྩེའི་ཡེ་ཤེས་ཀྱི་དགོངས་རྩལ་ཆགས་ཐོགས་དྲི་མ་མེད་པའི་འོད་ཟེར་སྟོང་འབར་ཀློང་ཆེན་རབ་འབྱམས་ཞབས་ལའོ། ། དེས་ཡེ་ཤེས་མཁའ་འགྲོའི་དབྱིངས་ཀྱི་གཏེར་མཛོད་ཟབ་མོའི་བཀའ་བབས་པ་དཔལ་ཨོ་རྒྱན་ཆོས་ཀྱི་རྒྱལ་པོའི་ཐུགས་ཀྱི་སྲས་མཆོག་སྤྲུལ་པའི་གཏེར་སྟོན་ཆེན་པོ་རིག་འཛིན་འཇིགས་མེད་གླིང་པ་ལའོ། ། དེ་ལྟ་བུའི་བླ་མ་རྣམས་ལ་གསོལ་བ་སྙིང་ནས་འདེབས་སོ་མཐར་ཐུག་གི་འབྲས་བུ་ཐོབ་པ་སྟེ་གྲོལ་བ་མངོན་དུ་གྱུར་པའི་དངོས་གྲུབ་སྩོལ་ཅིག་ཅེས་དང་། དེ་ནས་འཇིགས་མེད་འཕྲིན་ལས་འོད་ཟེར།འཇིགས་མེད་རྒྱལ་བའི་མྱུ་གུ། མཁྱེན་བརྩེ་ཡེ་ཤེས་རྡོ་རྗེ། ཨོ་རྒྱན་འཇིགས་མེད་ཆོས་ཀྱི་དབང་པོ་སོགས་ནས། དྲིན་ཅན་རྩ་བའི་བླ་མ་ལ་ཐུག་གི་བར་དུ་བྱིན་རླབས་ཀྱི་བརྒྱུད་པ་བར་མ་ཆད་པ་ལ་གང་ཟག་སྙན་བརྒྱུད་དུ་གྲགས་པའོ། ། དེ་ལྟར་གསོལ་བ་འདེབས་པ་དང་ཆབས་ཅིག་འདི་ཕྱི་བར་དོ་གསུམ་གྱི་སྨོན་ལམ་ནི། ཚེ་འདིར་སྲིད་པ་འཁོར་བའི་གནས་ལས་ཐར་འདོད་བཅོས་མིན་ངེས་པར་འབྱུང་བའི་མཐུས་འཁོར་བའི་བྱ་བ་མཐའ་དག་ལ་ཞེན་པ་ལོག་པའི་རྐྱེན་གྱིས། རྡོ་རྗེ་བླ་མ་རྟོགས་པའི་དོན་དང་ལྡན་པ་དད་གུས་ཀྱི་སྒོ་ནས་རང་གི་མིག་བཞིན་དུ་བསྟེན་ཏེ། དེ་ཡིས་ཅི་གསུང་གི་བཀའ་རྣམས་ལེགས་པར་302

ཝཾལེ ལྗ་བ། ་མོང་བྱིཇིཙཱནརིབྲོཁི〉བསྒྲུབས་ཤིང་ཁྱད་པར་ཟབ་མོའི་དོན་རྣམས་ཉམས་སུ་ལེན་པ་ལ། ལྟེམ་རྐྱང་སྟེ་ཐང་ལྷོད་མེད་པའི་ངང་ནས་སྒྲུབ་པ་ལ་བསྲན་ཚུགས་ཤིང་ཁ་ཞེ་མེད་པའི་སྙིང་རུས་ཀྱིས། བླ་མའི་ཐུགས་རྒྱུད་དགོངས་པ་ཟབ་མོའི་བྱིན་རླབས་རང་སེམས་ལ་འཕོ་བར་ཤོག་ཅིག སྙམ་པ་དང་སྣང་སྲིད་འཁོར་འདས་ཐམས་ཅད་ཡེ་གདོད་མ་ནས་འོག་མིན་གྱི་ཞིང་དུ་ངེས་པའི་སྣང་ཞེན་ལྷ་སྐུར་རྫོགས། སྒྲ་གྲགས་སྔགས་སུ་དག དྲན་རྟོག་ཆོས་སྐུར་སྨིན་པའི་དག་རྫོགས་སྨིན་གསུམ་མཐར་ཕྱིན་པའི་འབྲས་བུ་ནི། སྤང་བྱའི་ཡུལ་ཐམས་ཅད་སྐྱེ་མེད་དུ་རྟོགས་པས་བླང་བྱ་གཉེན་པོའི་བློ་ཡང་གཏད་སོ་དང་བྲལ་ཏེ་རང་ངོར་རྒྱུ་འབྲས་བྱ་རྩོལ་ལས་འདས་ཤིང་སྨྲ་བསམ་བརྗོད་དུ་མེད་པའི་རིག་སྟོང་རྫོགས་པ་ཆེན་པོ་ཤེས་ཉམས་་ཡིད་དཔྱོད་ཀྱི་ལྟ་སྒོམ་དུ་དམིགས་བཅས་ལས་འདས་པའི་རང་བྱུང་གི་རིག་པའི་རང་གདངས་ཆོས་ཉིད་མངོན་སུམ་གྱི་སྣང་བ་ཐམས་ཅད་རྗེན་པར་མཐོང་བར་ཤོག་ཅིག་སྙམ་པ་དང་། དངོས་འཛིན་མཚན་མའི་ཀུན་ཏུ་རྟོག་པ་ལས་རྣམ་པར་གྲོལ་བའི་ནང་གསལ་སྒྲོན་མ་བཞི་ཡི་ཡེ་གདངས་འཇའ་ཟེར་གྱི་སྦུབས་སུ།སྐུ་དང་ཐིག་ལེ་སོགས་ཉམས་ཀྱི་སྣང་བ་རྣམས་གོང་དུ་འཕེལ་བས། རིག་རྩལ་ཡོངས་སུ་རྫོགས་ཏེ་རང་སྣང་ལོངས་སྐུའི་ཞིང་ཁམས་ཚད་ལ་ཕེབས་ཏེ། ཆོས་ཅན་གྱི་སྣང་བ་ཆོས་ཉིད་ཀྱི་ཀློང་དུ་ཟད་ནས་སྤྲོས་བྲལ་བློ་འདས་ཆོས་སྐུ་ཆེན་པོར་སངས་རྒྱས་ཏེ། གཞོན་ནུ་བུམ་པའི་སྐུར་འགྱུར་མེད་ཀྱི་གཏན་སྲིད་ཟིན་པར་ཤོག་ཅིག་སྙམ་པ་དང་། བར་དོའི་སྨོན་ལམ་ནི་ཤིན་ཏུ་རྣལ་འབྱོར་ཨ་ཏི་རྫོགས་པ་ཆེན་པོའི་གནས་ལུགས་ཉམས་འོག་ཏུ་མ་ཆུད་དེ། འབྱུང་བཞི་འདུས་པའི་རང་ལུས་ཉིད་ཤིན་ཏུ་དྭངས་མའི་དབྱིངས་འོད་ལུས་སུ་ཚེ་འདིར་མ་གྲོལ་ན།དུས་ནམ་ཞིག་ཚེ་ཡི་འདུ་བྱེད་བཏང་སྟེ་འཆི་བའི་ཚེ། འ༄་བ་དང་པོར་གཞི་ཡི་འོད་གསལ་ཀ་དག་ནམ་མཁའ་སྤྲིན་བྲལ་ལྟ་བུའི་ཆོས་སྐུར་ཤར་བས། ཆོས་ཉིད་303

ཝཾ མཅས་རྔོགསརི་ཆེནཡོའི་རྣམགཞགཝཾབར་དོའི་སྒྲ་འོད་ཟེར་གསུམ་གྱི་སྣང་བའི་ཆ་མཐའ་དག་རིག་པའི་རང་སྣང་དུ་ངོ་ཤེས་ནས་ཞི་ཁྲོ་ལོངས་སྤྱོད་རྫོགས་པའི་སྐུར་གྲོལ་ཏེ། གཞིའི་རིག་པ་ངོ་བོ་ཀ་དག་ཆེན་པོ་མ་ལྟར་གནས་པ་དེ་ཁྲེགས་ཆོད་ཀྱིས་རྟོགས་ཏེ། དེ་ལས་གཞི་སྣང་དུ་མཆེད་པའི་རྩལ་གྱི་སྣང་བ་བུ་ལྟ་བུ་དེ་ཐོད་རྒལ་གྱི་གོམས་པས་ལམ་གྱི་རྩལ་་རྫོགས་ནས། ངོ་བོ་དང་རྩལ་གཉིས་བར་དོར་ཉི་མ་དང་ཟེར་གྱི་རང་བཞིན་དུ་རང་སྣང་ལས་གཞན་དུ་མ་ཡིན་པར་ངེས་ཤེས་འདྲོངས་པས། མ་པང་དུ་བུ་འཇུག་པ་ལྟ་བུར་ཤོག་ཅིག་སྙམ་པ་དང་། ཕྱི་མའི་སྨོན་ཚུལ་ནི། གསང་ཆེན་འོད་གསལ་རྡོ་རྗེ་སྙིང་པོའི་ཐེག་པ་མཆོག་གི་རྩེ་མོར་གྱུར་པ། སངས་རྒྱས་གཞན་ནས་མི་འཚོལ་ཞིང་རང་གནས་ཆོས་སྐུའི་རང་ཞལ་མངོན་དུ་གྱུར་ཏེ་གདོད་མའི་གནས་ལུགས་ཀུན་ཏུ་བཟང་པོའི་ས་ལ་མ་གྲོལ་ན། མ་བསྒོམ་པར་སངས་རྒྱས་པའི་ཆོས་མཐོང་གྲོལ་ཙཀྲ་སྟེ་འཁོར་ལོ། ཐོས་གྲོལ་གཟུངས་སྔགས།མྱོང་གྲོལ་དམ་རྫས། རེག་གྲོལ་མུ་ཏྲ། འདྲེན་ཅིང་དྲན་པས་གྲོལ་བ་འཕོ་བ་དང་ལྔའི་ལམ་བཟང་མཆོག་རྣམས་ལ་བསྟེན་ནས་རང་བཞིན་སྤྲུལ་པའི་ཞིང་ཁམས་ཤར་ཕྱོགས་མངོན་པར་དགའ་བ། ལྷོ་ཕྱོགས་དཔལ་དང་ལྡན་པ། ནུབ་ཕྱོགས་པདྨ་བརྩེགས་པ། བྱང་ཕྱོགས་ལས་རབ་གྲུབ་པ། དབུས་ཕྱོགས་མེ་རི་འབར་བ་སྟེ་རྣམ་གྲོལ་དབུགས་ཆེན་འབྱིན་པའི་ཞིང་ལྔ་དང་། ཁྱད་པར་ཟངས་མདོག་དཔལ་གྱི་རི་བོ་པདྨ་འོད་ཀྱི་ཕོ་བྲང་དུ། བླ་མ་རིག་འཛིན་འདུས་པ་རྒྱ་མཚོའི་ཚོགས་ཀྱི་གཙོ་བོ་མཆོག་ཏུ་གྱུར་པ་དཔལ་ཨོ་རྒྱན་ཆོས་ཀྱི་རྗེས། གསང་ཆེན་རྡོ་རྗེ་ཐེག་པའི་ཆོས་ཀྱི་དགའ་སྟོན་རིག་འཛིན་བྱང་སེམས་རྣམས་ལ་འགྱེད་པའི་སར་སྲས་ཀྱི་ཐུ་བོར་སྐྱེས་ནས་གསུང་གི་སྣང་བ་བསམ་གྱིས་མི་ཁྱབ་པས་དབུགས་དབྱུངས་ཏེ། མཐའ་ཡས་ཁམས་གསུམ་འགྲོ་བའི་མངོན་མཐོ་དང་ངེས་ལེགས་ཀྱི་ཉེར་འཚོར་བདག་ཉིད་འགྱུར་བར་ཤོག་ཅིག ཅེས་དང་དེ་ལྟར་304

ཝཾལེ ་ལྔ་ལ ནཡོངསུའིསྔོ རིགྲོསྨོན་པའི་ལེགས་ཚོགས་འགྲུབ་པར་བྱེད་པ་དང་། རིག་འཛིན་རྒྱལ་བ་རྒྱ་མཚོའི་ལྷ་ཚོགས་རྣམས་ཀྱི་བྱིན་རླབས་དང་། ཆོས་ཀྱི་དབྱིངས་བསམ་གྱིས་མི་ཁྱབ་པའི་བདེན་པ་ཆེན་པོའི་མཐུ་ཡིས། དལ་འབྱོར་གྱི་ལུས་རྟེན་འདི་ལ་བསོད་ནམས་དང་ཡེ་ཤེས་ཀྱི་ཚོགས་གཉིས་ཡོངས་སུ་རྫོགས་ཏེ། གདུལ་བྱའི་སེམས་ཅན་ཐམས་ཅད་སྨིན་པ་དང་། སངས་རྒྱས་ཀྱི་ཞིང་ཡོངས་སུ་སྦྱངས་པ་གསུམ་གྱི་རྟེན་ཅིང་འབྲེལ་འབྱུང་ཟབ་མོའི་དོན་མངོན་དུ་གྱུར་ཏེ། དོན་གཉིས་མཐར་ཕྱིན་པ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་ཤོག་ཅིག ཅེས་ཚིག་དོན་ཟུང་དུ་འཇུག་པས་ཁ་ཞེ་མེད་པར་གསོལ་བ་སྙིང་ནས་གདབ་བོ། ། དེ་ནས་དངོས་གྲུབ་ཞུ་བའི་དུས་སུ་དབང་བཞི་ལེན་པའི་དམིགས་པ་ནི། གུ་རུའི་སྨིན་མཚམས་ནས་སྐུ་རྡོ་རྗེའི་ངོ་བོ་ཨོཾ་ཡིག་དཀར་པོ་ཆུ་ཤེལ་ལྟ་བུར་འཚེར་བ་ལས་འོད་ཟེར་འཕྲོས། རང་གི་སྤྱི་བོ་ནས་ཞུགས། ལུས་ཀྱི་ལས་སྲོག་གཅོད་མ་བྱིན་ལེན་པར་འདོད་པས་ལོག་པར་གཡེམ་པ་གསུམ་དང་། ལུས་སྐྱེད་བྱེད་རྩ་ཡིན་པས་རྩའི་སྒྲིབ་པ་དག་ཅིང་སྐུ་རྡོ་རྗེའི་བྱིན་རླབས་ཞུགས། བུམ་པའི་དབང་ཐོབ།ཐབས་བསྐྱེད་རིམ་གྱི་སྣོད་དུ་གྱུར། རྣམ་སྨིན་རིག་འཛིན་གྱི་ས་བོན་རང་རྒྱུད་ལ་ཐེབས། མཐར་ཐུག་སྤྲུལ་སྐུའི་གོ་འཕང་ཐོབ་པའི་སྐལ་བ་རྒྱུད་ལ་བཞགཡང་མགྲིན་པ་ནས་གསུང་རྡོ་རྗེའི་ངོ་བོ་ཨ་ཡིག་དམར་པོ་པདྨ་རཱ་ག་ལྟར་འབར་བ་ལས་འོད་ཟེར་འཕྲོས། རང་གི་མགྲིན་པ་ནས་ཞུགས། ངག་གི་ལས་རྫུན་ཕྲ་མ་ཚིག་ཙུབ་ངག་བཀྱལ་བཞི་དང་། ངག་འཕེལ་བྱེད་རླུང་ཡིན་པས་གཟུང་འཛིན་ལས་ཀྱི་རླུང་གི་སྒྲིབ་པ་དག་ཅིང་གསུང་རྡོ་རྗེའི་བྱིན་རླབས་ཞུགས།གསང་བའི་དབང་ཐོབ། བཟླས་བརྗོད་ཀྱི་སྣོད་དུ་གྱུར། ཚེ་དབང་རིག་འཛིན་གྱི་ས་བོན་རྒྱུད་ལ་ཐེབས། མཐར་ཐུག་ལོངས་སྤྱོད་རྫོགས་པའི་གོ་འཕང་གི་སྐལ་བ་རྒྱུད་ལ་བཞག ཡང་ཐུགས་ཀའི་ཐུགས་རྡོ་རྗེའི་ངོ་བོ་ཧཱུཾ་ཡིག་སྔོན་པོ་ནམ་305

ཝཾདམ་ཆོས་རྫོགསསྡཆེནཡོའིརྣམགཞགཝཾ ་ ་མཁའི་མདོག་ཅན་ལས་འོད་ཟེར་འཕྲོས་ཏེ་རང་གི་སྙིང་གར་ཞུགས། ཡིད་ཀྱི་ལས་བརྣབ་སེམས་གནོད་སེམས་ལོག་ལྟ་གསུམ་དང་། ཡིད་འཕེལ་བྱེད་ཐིག་ལེ་ཡིན་པས་ཐིག་ལེའི་སྒྲིབ་པ་དག ཐུགས་རྡོ་རྗེའི་བྱིན་རླབས་ཞུགས། ཤེས་རབ་ཡེ་ཤེས་ཀྱི་དབང་ཐོབ། བདེ་སྟོང་ཙཎྜ་ལིའི་སྣོད་དུ་གྱུར། ཕྱག་རྒྱའི་རིག་འཛིན་གྱི་ས་བོན་རྒྱུད་ལ་ཐེབས། མཐར་ཐུག་ཆོས་སྐུའི་གོ་འཕང་ཐོབ་པའི་སྐལ་བ་རྒྱུད་ལ་བཞག སླར་ཡང་ཐུགས་ཀའི་ཧཱུཾ་ལས་ཧཱུཾ་ཡིག་གཉིས་པ་ཞིག་སྐར་མདའ་འཕངས་པ་བཞིན་དུ་ཆད། རང་སེམས་དང་ཐ་དད་མེད་པར་འདྲེས།སྒོ་གསུམ་གྱི་རྟེན་གཞི་ཀུན་བཞིའི་ལས་དང་ཤེས་བྱའི་སྒྲིབ་པ་དག ཡེ་ཤེས་རྡོ་རྗེའི་བྱིན་རླབས་ཞུགས། ཚིག་གི་མཚོན་པ་དོན་དམ་གྱི་དབང་ཐོབ། ཀ་དག་རྫོགས་པ་ཆེན་པོའི་སྣོད་དུ་གྱུར། ལྷུན་གྲུབ་རིག་འཛིན་གྱི་ས་བོན་རང་རྒྱུད་ལ་ཐེབས། མཐར་ཐུག་གི་འབྲས་བུ་སྐུ་གསུམ་དབྱེར་མེད་ངོ་བོ་ཉིད་སྐུའི་གོ་འཕང་གི་སྐལ་བ་རྒྱུད་ལ་བཞག་གོ་སྙམ་དུ་བསྒོམ། དེ་དབང་བཞི་བླངས་རྗེས་གུ་རུའི་སྐུ་གསུང་ཐུགས་དང་རང་གི་སྒོ་གསུམ་དབྱེར་མེད་དུ་བསྲེས་ཏེ་རང་སེམས་རིག་སྟོང་རྗེན་པ་སྐད་ཅིག་མའི་ངང་མདངས་བསྐྱངས་ནས་བསྙེན་པར་བཛྲ་གུ་རུ་ཡིད་བཟླས་བྱའོ། ། སྤྱིར་གསང་སྔགས་རྡོ་རྗེ་ཐེག་པའི་ལམ་ལ་ཞུགས་ནས།དམ་ཚིག་ཉམས་ཆག་བྱུང་ན་གསོ་བ་དང་། བསྐྱེད་རྫོགས་རྫོགས་ཆེན་ལ་སོགས་པའི་ལམ་ཐམས་ཅད་བསྒོམ་པ་ལ་དབང་བ་དང་། ཉམས་རྟོགས་ཡོན་ཏན་གྱི་ཚོགས་གོང་ནས་གོང་དུ་འཕེལ་བ་ལ་སོགས་པ་ཐམས་ཅད་ཀྱི་རྩ་བ་སྨིན་བྱེད་དབང་ལ་ཐུག་པ་ཡིན་ཏེ། དེ་ཡང་དང་པོ་མཚན་ཉིད་ལྡན་པའི་རྡོ་རྗེ་སློབ་དཔོན་གྱིས། རྒྱུད་དང་སྒྲུབ་སྡེ་གང་རུང་གི་དཀྱིལ་འཁོར་དུ་བཅུག་ནས་དབང་བསྐུར་བ་དེ་གཞིའི་དབང་ཡིན་ལ། བླ་མའི་རྣལ་འབྱོར་ལ་བརྟེན་ནས་གཞན་རྐྱེན་ལ་ལྟོས་པ་མེད་པར་རང་ཉིད་ཀྱིས་དབང་བཞི་ལེན་པ་ནི་ལམ་དབང་ཡིན།306 རྨེ

ཛཇིལེ ལྗ་པ ་མོང་བྱིའི་སྔོནཝཱགྲོཁྲིའིམཐའ་ཐུག་འབྲས་བུ་འོད་ཟེར་ཆེན་པོའི་དབང་ངམ་ཟབ་གསལ་གཉིས་མེད་ཀྱི་དབང་བསྐུར་ཐོབ་ནས། མངོན་པར་རྫོགས་པར་སངས་རྒྱས་པ་འབྲས་བུའི་དབང་ངོ་། ། ཁྱད་པར་དུ་བླ་མའི་རྣལ་འབྱོར་ལ་བརྟེན་ནས་ལམ་དབང་བླང་བ་ནི་བྱིན་རླབས་འཇུག་པའི་ཐབས་རྨད་དུ་བྱུང་བ་ཡིན་པས་འདི་ལ་དུས་རྟག་ཏུ་འབད་པར་བྱ་དགོས། གསོལ་འདེབས་ཀྱི་བསྙེན་པའི་ཚད་ཀྱང་འབུམ་ཕྲག་བརྒྱ་ཐམ་པ་ཁོ་ནའོ། ། མཐུར་ཐུན་བསྡུ་བའི་ཚེ། དུས་ནམ་ཞིག་ཚེ་ཡི་དུས་བྱས་པའི་ཚེ། རང་གི་སྣང་བ་ཐམས་ཅད་ལྷོ་ནུབ་རྔ་ཡབ་ཀྱི་གླིང་ཟངས་མདོག་དཔལ་རིའི་ཞིང་། སྣང་སྟོང་ཟུང་འཇུག་སྤྲུལ་པའི་ཞིང་ཁམས་སུ། གཞི་ལུས་རྡོ་རྗེ་རྣལ་འབྱོར་མ་ཉིད་གསལ་ཞིང་འཚེར་བའི་འོད་ཀྱི་གོང་བུ་རུ་གྱུར་ནས་རྗེ་བཙུན་ཆེན་པོ་པདྨ་འབྱུང་གནས་དང་དབྱེར་མེད་པ་བདེ་བ་ཆེན་པོའི་ངོ་བོར་སངས་རྒྱས་ཏེ། མཆོག་ཏུ་མི་འགྱུར་བའི་བདེ་བ་ཆེན་པོ་དང་རྣམ་ཀུན་མཆོག་ལྡན་གྱི་སྟོང་ཉིད་ཟུང་དུ་འཇུག་པའི་རང་རྩལ་ལམ་ཆོ་འཕྲུལ་གྱི་ཆོས་ཉིད་སྤྲོས་བྲལ་ཡེ་ཤེས་ཆེན་པོའི་རོལ་པ་ལས་ཁམས་གསུམ་གྱི་སེམས་ཅན་ཐམས་ཅད་མ་ལུས་པ་ཐར་པ་རྣམ་པ་ཐམས་ཅད་མཁྱེན་པའི་ས་ལ་འདྲེན་པའི་དེད་དམ་པ་མཆོག་གི་སྤྲུལ་སྐུ་རུ་རྗེ་བཙུན་པདྨས་དབུགས་དབྱུང་བར་མཛད་དུ་གསོལ།ཞེས་བརྗོད་པ་དང་ཆབས་ཅིག་རྫོགས་རིམ་བསྡུ་བའི་དམིགས་པ་ནི། བླ་མ་ལ་མོས་གུས་དུང་དུང་བ་ཞིག་བྱས་པས་གུ་རུ་རིན་པོ་ཆེའི་ཞལ་འཛུམ་པ་དང་སྤྱན་རྗེས་ཆགས་སུ་གཡོ་བར་གསལ་ལ། བླ་མའི་ཐུགས་ཀ་ནས་འོད་ཟེར་དམར་པོ་དྲོད་ཚ་ལམ་གྱིས་འབར་བ་དང་བཅས་པ་ཞིག་ཝལ་གྱིས་ཐོན་ཅིང་བྱུང་བ་བདག་ཉིད་རྡོ་རྗེ་རྣལ་འབྱོར་མར་གསལ་བའི་སྙིང་ཁར་རེག་པ་ཙམ་གྱིས་མོད་ལ་འོད་དམར་གྱི་གོང་བུ་སྲན་མ་ཙམ་ཞིག་ཏུ་གྱུར་ནས་དེ་ཉིད་ཀྱང་མཐར་མེ་སྟག་ཡལ་བ་བཞིན་དུ། ཐག་སྒྲ་དང་བཅས་གུ་རུ་རིན་པོ་ཆེའི་ཐུགས་ཀར་ཐིམ་ཞིང་307

ཛའིདམ་ཆོས་རྫོགས་པ་ཆེ ཝོའི་ མགཞགཛཇིའདྲེས་པས་དབྱེར་མེད་རོ་གཅིག་ཏུ་གྱུར་པར་བསྒོམ་ཞིང་དམིགས་བསམ་བརྗོད་པ་དང་བྲལ་བའི་ངང་ལ་ཅི་གནས་སུ་མཉམ་པར་བཞག་གོ ། རྗེས་སྣང་སྲིད་ཐམས་ཅད་བླ་མའི་རྣམ་རོལ་ཏུ་གསལ་ནས་རང་གཞུང་ལྟར་དགེ་བ་བསྔོ་ཞིང་ཟངས་མདོག་དཔལ་རིའི་སྨོན་ལམ་འདོན་པར་བྱའོ། ། མདོར་ན་དུས་དང་རྣམ་པ་ཐམས་ཅད་དུ་གང་དུ་འདུག་པའི་གནས་ཟངས་མདོག་དཔལ་གྱི་རི་བོ་དངོས་ཡིན་སྙམ་པའི་དྲན་འཛིན་དང་། སྣང་བ་ཐམས་ཅད་བླ་མའི་སྐུར་སྦྱངས་ཏེ་མོས་གུས་བྱ། དེ་ལྟར་བྱས་ན་སྣང་བ་ཐམས་ཅད་ལྷ་དང་བླ་མར་འཆར་ཞིང་།དག་པ་རབ་འབྱམས་སུ་ཤར་བའི་གནད་དམ་པའོ། ། ནུབ་མོ་ཉལ་བའི་ཚེ་རང་གཞན་ཐམས་ཅད་ཀྱི་དོན་དུ་གསོལ་འདེབས་བསམ་པ་ལྷུན་གྲུབ་མ་དང་ཁྱད་པར་དུ་སྐུ་གསུམ་ཞིང་ཁམས་སྦྱོང་བའི་སྨོན་ལམ་གྱི་མཐར། སེང་གེའི་ཉལ་སྟབས་སུ་ཉལ་ལ། སྤྱི་བོའི་བླ་མ་ཚངས་པའི་བུ་ག་ནས་མར་ཡེར་གྱིས་བྱོན་ནས།རང་གི་སྙིང་པདྨ་འདབ་བཞིའི་རྣམ་པར་གནས་པའི་ནང་དུ་བྱོན། དེས་འོད་ཟེར་གྱེས་རང་ལུས་ཀྱི་ནང་ཐམས་ཅད་གང་བའི་གསལ་ལམ་མེ་བ་ལ་སེམས་གཏད་དེ། བླ་མའི་ཐུགས་དང་རང་སེམས་དབྱེར་མེད་དུ་བསྲེས་པའི་ངང་ཉམས་ལེན་གྱི་རྒྱུན་བསྐྱངས་ཏེ་གཉིད་ལོག་པའམ། ཡང་ན་འོད་ཟེར་དེས་ཕྱི་སྣོད་ཀྱི་འཇིག་རྟེན་གཞལ་ཡས་ཁང་དུ་གསལ་བ་ལ་ཕོག་པས་ལན་ཚྭ་ཆུར་བཅུག་པ་བཞིན་འོད་དུ་ཞུ། ནང་བཅུད་སེམས་ཅན་ལྷར་གསལ་བ་ལ་ཐིམ། དེ་རང་ལ་ཐིམ། རང་སྙིང་གའི་བླ་མ་ལ་ཐིམ། དེའང་མི་དམིགས་པ་འོད་གསལ་དུ་སྦྱངས་པའི་སྲུང་བ་ནང་གསལ་རིག་སྟོང་རྗེན་པར་ཐིམ་ལ་མ་རྨུགས་པའི་ངང་དུ་རྣམ་རྟོག་གཞན་གྱིས་བར་མ་ཆོད་པར་ཁམས་གསོ། གལ་ཏེ་སད་ན་འཕྲོ་རྒོད་རྒྱ་འབྱམས་རྨི་ལམ་སོགས་བསམ་གཞིག་གིས་འཕྲོ་བཅད་དེ་འོད་གསལ་གྱི་ངང་མདངས་ཁྱབ་བརྡལ་དུ་བསྐྱངས་པས་གཉིད་ཀྱང་འོད་གསལ་དང་རྨི་ལམ་ཟིན་308

ཛ〉ལེ ་ལྷ་པ ་མོང་ཕྱིའི་སྨོ ཝཱབྲོཁོམིཔར་འགྱུར་ལ། སླར་ཡང་ཐོ་རངས་ལྡང་བའི་རྣལ་འབྱོར་སོགས་ཇི་སྐད་བཤད་པ་བཞིན་ཉམས་སུ་བླང་ངོ་། ། གཞན་ཡང་ནམ་འཆི་བའི་དུས་ལ་བབ་པའི་ཚེ།རྫོགས་རིམ་བསྡུ་བའི་དམིགས་པ་དང་བཅས་དབྱིངས་རིག་བསྲེས་ཏེ་མཉམ་པར་བཞག་པ་ནི་འཕོ་བ་ཐམས་ཅད་ཀྱི་རྒྱལ་པོ་ཡིན་ལ། མདོར་ན་མོས་གུས་དང་དམ་ཚིག་རྣམ་པར་དག་པ་གང་ཞིག་འདི་ཡན་ཆད་ཀྱི་ལམ་མཐར་ཕྱིན་པས་ཀྱང་དངོས་གཞི་ལ་མི་ལྟོས་པར་རྔ་ཡབ་དཔལ་གྱི་རི་བོར་དབུགས་དབྱུང་།དག་པའི་ཞིང་ཁམས་དེར་རིག་འཛིན་རྣམ་པ་བཞིའི་ལམ་ཉི་ཟླའི་བགྲོད་པ་ལས་ཀྱང་མྱུར་བས་ཀུན་ཏུ་བཟང་པོའི་ས་ལ་ཕྱིན་པར་འགྱུར་རོ། ། ཞེས་དང་། ཡང་ཊྭཱཾརྫོགས་ཆེན་ཨ་ཏི་ཟབ་དོན་གྱི་ཁྲིད་དམིགས་ཟིན་བྲིས་〉ལས། དགུ་པ་བྱིན་རླབས་མྱུར་འཇུག་བླ་མའི་རྣལ་འབྱོར་གྱི་ཁྲིད་ནི། དེའང་རྡོ་རྗེ་ཐེག་པའི་ལམ་གྱི་ཉམས་རྟོགས་ཀྱི་རྩལ་ཁ་དང་དངོས་གྲུབ་ཐམས་ཅད་ཀྱི་རྩ་བ་ནི་བླ་མ་དམ་པའི་བྱིན་རླབས་ཁོ་ནར་རག་ལས་པས། དེའང་དགོངས་འདུས་ལས། བསྐལ་པ་སྟོང་གི་སངས་རྒྱས་ལས། ། བླ་མ་གཉན་པར་ཤེས་པར་བྱ། ། ཅིའི་ཕྱིར་ཞེ་ན་བསྐལ་བ་ཡི། ། སངས་རྒྱས་མ་ལུས་ཐམས་ཅད་ཀུན། ། བླ་མ་དག་ལ་བརྟེན་ནས་འབྱུང་། ། ཞེས་དང་། ཧེ་བཛྲ་ལས། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། ། བླ་མའི་དུས་ཐབས་བསྟན་པ་དང་། ། བདག་གིས་བསོད་ནམས་ལས་ཤེས་བྱ། ། ཞེས་དང་། དཔལ་མགོན་འཕགས་པ་ཀླུ་སྒྲུབ་ཀྱིས། རི་དབང་རྩེ་ནས་འགའ་ཞིག་ལྷུང་གྱུར་ན། ། ལྷུང་བར་མི་བྱ་སྙམ་ཡང་ལྷུང་བར་འགྱུར། ། བླ་མའི་དྲིན་གྱིས་ཕན་པའི་ལུང་ཐོབ་ན། ། གྲོལ་བར་མི་འདོད་སྙམས་ཀྱང་གྲོལ་བར་འགྱུར། ། ཞེས་དང་། སློབ་དཔོན་ཆེན་པོས།འཁོར་བའི་གནས་ན་བདེ་བ་མེད། ། ཐར་པ་སྒྲུབ་ལ་ནན་ཏན་འབད། ། གཏན་གྱི་སྐྱབས་གནས་བླ་མ་བཟང་། ། རྟག་ཏུ་གསོལ་བ་སྙིང་ནས་ཐོབ། ། ཅེས་དང་།309

ཛཇི མཅས་རྔོ ས་བ་ཆེ རྨཱའི་ མ ཞགའཇིརྗེ་བཙུན་ཆེན་པོའི་མགུར་ལས་ཀྱང་། བླ་མ་ལ་གདུང་བ་སྐྱེས་ཙ་ན། ། ཉམས་་དང་བྱིན་རླབས་སྐྱེ་བར་ངེས། ། ཞེས་གསུངས་པ་ལྟར་ཡིན་པས་ན། དེའང་བླ་མ་ནི་ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད་འདུས་པའི་སྐུ་དགེ་འདུན། གསུང་དམ་ཆོས། ཐུགས་སངས་རྒྱས་ཀྱི་རང་བཞིན་ཅན་ཡིན་པར་མ་ཟད། བདག་ལ་སྔོན་གྱི་སངས་རྒྱས་རྣམས་ཀྱི་ཞལ་མཇལ་ཞིང་གསུང་གི་བདུད་ཙི་མྱོང་བའི་སྐལ་བས་ཕོངས་པའི་དུས་འདིར། དེའི་མཛད་པ་ནི་བླ་མ་དམ་པས་མཛད་པ་ཉིད་ཡིན་མོད། དེའང་གལ་ཏེ་སངས་རྒྱས་འཕགས་པ་རྣམས་ཀྱི་ཞལ་དངོས་སུ་མཇལ་ཀྱང་བདག་ལ་བླ་མ་དམ་པ་ལས་ལྷག་པ་ཞིག་མཛད་རྒྱུ་དང་སྟོན་རྒྱུ་མེད་པར་མ་ཟད། དང་པོ་སངས་རྒྱས་ཉིད་ཀྱིས་ཀྱང་བླ་མ་མ་བསྟེན་པར་མ་བྱུང་སྟེ། དེའང་ལམ་ཟབ་ལས། ཉི་མའི་འོད་ཟེར་རབ་ཚ་ཡང་། ། མེ་ཤེལ་མེད་པར་མེ་མི་འབྱུང་། ། དེ་བཞིན་སངས་རྒྱས་བྱིན་རླབས་ཀྱང་། །བླ་མ་མེད་པར་འབྱུང་མི་སྲིད། ། ཅེས་གསུངས་པས་ན། ཕྱོགས་བཅུ་དུས་གསུམ་གྱི་སངས་རྒྱས་ཀུན་ལས་ཀྱང་རང་གི་བླ་མ་ཉིད་ལྷག་ཅིང་བཀའ་དྲིན་ཆེའོ་སྙམ་དུ་བློ་སྣ་མོས་གུས་སུ་རིལ་གྱིས་དྲིལ་ལ་ལུས་སེམས་རྣལ་དུ་ཕབ། རང་གང་ན་གནས་པའི་ས་ཕྱོགས་འདི་ཉིད་ཉམས་དགའི་ཞིང་ཁམས་ཡངས་ཤིང་རྒྱ་ཆེ་ལ་ཁོད་སྙོམས་པར་བསམ་པའི་མདུན་གྱི་ནམ་མཁར་ཚོགས་ཞིང་གསལ་གདབ་པ་ནི། དེའང་རྩ་བར། རང་གི་སྤྱི་བོར་སོགས་གསུངས་པ་ལྟར་འདིར་སྐྱབས་མཆོག་བླ་མ་ཌཱ་ཀིའི་གཙོ་མོས་དོགས་གཅོད་ཞུས་པར་དགེ་རྒན་སྒྲུབ་པ་པོ་རང་གི་སྤྱི་བོར་དཔག་བསམ་གྱི་སྡོང་པོ་སྐྱེས་པའི་ཚོགས་ཞིང་ཞལ་ཕར་གཟིགས་པ་ཡིན་གསུངས་ཀྱང་གཏེར་ཆེན་བླ་མས་རང་གི་སྤྱི་བོའི་ཐད་ཀྱི་མདུན་མཁར་ཚོགས་ཞིང་རང་ལ་དགྱེས་ཤིང་བརྩེ་བའི་རྣམ་པར་ཞལ་ཚུར་གཟིགས་ནས་བསྒོམས་ཤེས་གནང་བ་དེ་ལྟར་བྱ་ཞེས་བཀའ་ལས་ཐོས་པའོ། ། དཔག་བསམ་གྱི་310

ཛའིལེ སྐུ་་ཕ ་མོང་བྱིའི་སྤོ རིཤིང་སྡོང་པོ་རྩ་བ་གཅིག་ལ་རྩེ་མོ་དབུས་དང་ཕྱོགས་བཞིར་གྱེས་པའི་ཡལ་ག་ལྔ་པ་ལོ་འདབ་དང་མེ་ཏོག་འབྲས་བུ་ལ་སོགས་པ་ཕུན་སུམ་ཚོགས་པས་རབ་ཏུ་གང་བར་བསམ། དེ་ལྟར་གསལ་བའི་དབུས་ཀྱི་སྙིང་པོ་དེ་ལ་སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་མཐོ་ཞིང་ཡངས་པ། དེའི་སྟེང་དུ་སྣ་ཚོགས་པདྨ་འདབ་མ་བརྒྱད་པ་གེ་སར་ཟེར་ཕོན་དང་བཅས་པའི་སྟེང་དུ་ཉི་མའི་དཀྱིལ་འཁོར་དམར་གསལ། དེའི་སྟེང་དུ་དར་གྱི་ལྷུག་གདན་དང་བཅས་པ་རྣམས་གསལ་བཏབ་སྟེ་དེ་རྣམས་གསལ་སྣང་ཐོན་བྱུང་བ་དང་། དེའི་སྟེང་དུ་དུས་གསུམ་སངས་རྒྱས་ཐམས་ཅད་འདུས་པའི་སྤྱི་གཟུགས་རང་གི་དྲིན་ཆེན་རྩ་བའི་བླ་མ་དེ་ཉིད་རྣམ་པ་བཅོམ་ལྡན་འདས་རྡོ་རྗེ་འཆང་ཞལ་གཅིག་ཕྱག་གཉིས་པ་ཞི་ཞིང་འཛུམ་པའི་ངང་ཚུལ་བཟང་པོ་དང་ལྡན་པ། གཡས་གསེར་གྱི་རྡོ་རྗེ་རྩེ་ལྔ་པ་དང་། གཡོན་དངུལ་དཀར་གྱི་དྲིལ་བུ་ཐུགས་ཀར་བསྣོལ་སྟབས་སུ་འཛིན་པས་ཡུམ་ལ་འཁྱུད་པ། ཞབས་རྡོ་རྗེའི་སྐྱིལ་ཀྲུང་ལྷམ་མེར་བཞུགས་པ།དབུ་སྐྲ་མཐོན་མཐིང་རལ་པའི་ཐོར་ཚུགས་ཅན་དར་དང་རིན་པོ་ཆེ་དང་རུས་པའི་རྒྱན། ཕྱག་རྒྱ་ཐམས་ཅད་ཀྱིས་མཛེས་པར་སྤྲས་པ། སྐུ་བལྟ་བས་ཆོག་མི་ཤེས་པར་འོད་དང་འོད་ཟེར་མཐའ་ཡས་མུ་མེད་པར་སྤྲོ་བའི་བདག་ཉིད་ཅན་དུ་ལམ་གྱིས་གསལ་བཏབ། དེ་ལ་གསལ་སྣང་ཐོན་བྱུང་བ་དང་། དེའི་པང་དུ་ཡུམ་ཡེ་ཤེས་ཀྱི་ཌཱ་ཀི་མ་དམར་མོ་མཛེས་ཤིང་ཡིད་དུ་འོང་བ་བཅུ་དྲུག་ལོན་པའི་ལང་ཚོ་དང་ལྡན་པ་ཞལ་གཅིག་ཕྱག་གཉིས་པ་གཡས་གྲི་གུག་འཛིན་པས་ཡབ་ཀྱི་མགུལ་ནས་འཁྱུད་པ། གཡོན་ཐོད་པའི་བདུད་རྩི་སྟོབ་པ། དབུ་སྐྲ་གནག་སྣུམ་རྒྱབ་ཏུ་སིལ་བུར་གྲོལ་བ། བྷ་ག་དང་ནུ་མའི་འཁོར་ལོ་རབ་ཏུ་རྒྱས་པ་རིན་པོ་ཆེ་དང་རུས་པའི་ཕྱག་རྒྱ་ལས་བརྒྱན་པ། ཞབས་གཉིས་ལོང་བུ་མདུད་པའི་ཚུལ་དུ་པད་སྐྱིལ་གྱིས་ཡབ་ཀྱི་སྐེད་ལ་འཁྲིལ་བ། གཉིས་ཀ་བདེ་སྟོང་ཟུང་འཇུག་གི་ངོ་311

ཛའི མ་ཆོས་རྫོ ས་པ་ཆེ 44འི་ མ ཞགཛའིབོར་ལྷམ་མེར་བཞུགས་པར་བསམ། དེ་ལྟར་གསལ་བའི་དབུ་གཙུག་ཏུ་པདྨ་ཉི་ཟླ་དར་འབོལ་གྱི་སྟན་ལ་མི་འགྱུར་དཔལ་གྱི་སྒྲོན་མ་ཕྱག་མཉམ་བཞག་སྟེང་པདྨ་སུམ་གཤིབས་ལ་དབུས་སུ་གཏེར་ཆེན་བླ་མ་སྐུ་དཀར་ཆས་ཞལ་རྒྱན་ཐུགས་ཀའི་རྒྱ་མདོར་སླེབས་པ་ཕྱག་མཉམ་བཞག་གཏེར་སྒྲོམ་འཛིན་པ། གཡས་སུ་ཆོས་རྒྱལ་ཁྲི་སྲོང་འཁོར་ལོས་བསྒྱུར་བའི་ཆས་ཅན། ཕྱག་གཉིས་ཆོས་འཁོར་གྱི་ཕྱག་རྒྱས་འཛིན་པའི་མེ་ཏོག་གི་སྟེང་ན་རལ་གྲི་དང་གླེགས་བམ་གྱིས་མཚན་པ།གཡོན་དུ་ཡེ་ཤེས་མཚོ་རྒྱལ་ཐོད་སྐམ་ལྔའི་དབུ་རྒྱན་སོགས་ཧེ་རུ་ཀའི་ཆས་ཅན་ཕྱག་གཡས་པ་ཐོད་རྔ་ཁྲོལ་སྟབས་དང་གཡོན་མཉམ་བཞག་ཀ་པ་ལའི་བདུད་རྩི་བསྣམས་པ་ཞབས་ཕྱེད་སྐྱིལ། དེའི་སྟེང་དུ་པདྨ་སུམ་གཤིབས་ལ་དབུས་སུ་པདྨ་འབྱུང་གནས་རྒྱ་གར་པཎ་ཆེན་གྱི་ཆ་བྱད་ཅན་ཕྱག་གཡས་རྡོ་རྗེ་དང་གཡོན་མཉམ་བཞག་ཀ་པ་ལ་བསྣམས་པ་ཞབས་གཡོན་ཅུང་ཟད་བརྐྱངས་པའི་རྒྱལ་པོ་རོལ་པའི་བཞུགས་སྟངས་ཅན། གཡས་སུ་བི་མ་ལ་སྐུ་མདོག་སྔོ་སྐྱར་པཎ་ཞྭ་སྣེ་རིང་ཕྱག་མཉམ་བཞག་ཞབས་སྐྱིལ་ཀྲུང་། གཡོན་དུ་བེེ་རོ་ཙ་ན་བལྟོས་མེད་པཎ་གྲུབ་ཀྱི་ཆས་ཅན་སྐུ་གཞོན་ཤ་ཆགས་པ་ཕྱག་གཡས་སྐྱབས་སྦྱིན། གཡོན་མཉམ་བཞག་རྒྱ་དཔེ་བསྣམས་པ། དེའི་དབུ་གཙུག་པདྨ་སུམ་གཤིབས་ཀྱི་དབུས་སུ་དགའ་རབ་རྡོ་རྗེ་སྐུ་མདོག་དཀར་པོ་ཕྱག་ཆོས་འཁོར་གྱི་ཕྱག་རྒྱ་ཅན་དབུ་ལ་གཙུག་ཏོར་སོགས་མཆོག་གི་སྤྲུལ་སྐུའི་ཆ་བྱད་ཅན། གཡས་སུ་འཇམ་དཔལ་བཤེས་གཉེན་སྐུ་མདོག་སེར་ནག་པཎ་ཆེན་གྱི་ཆ་བྱད་ཅན་པཎ་ཞྭ་གསོལ་བ་གཡས་སྐྱབས་སྦྱིན་གཡོན་མཉམ་བཞག་ནོར་བུ་བསྣམས་པ་ཞབས་གཡས་ཅུང་ཟད་བརྐྱངས་པའི་རོལ་སྟབས་ཅན། གཡོན་དུ་ཤྲཱི་སཽ་ཧ་སྐུ་མདོག་སྔོ་སྐྱ་ཆ་བྱད་གོང་དང་འདྲ་ཞིང་ཕྱག་གཡས་དཔྱི་གཡས་ཀྱི་ཐད་ཀའི་ས་ལ་བཙུགས་པ་གཡོན་ས་གནོན་ཞབས་རོལ་སྟབས་དེའི་དབུ་གཙུག་པདྨ་ཉིས་བརྩེགས་ཀྱི་འོག་312

ཛའིལེ ་ལྔ་པ ་མོང་ཕྱིའི་སྨོ རིབྲོམར་རྡོ་རྗེ་སེམས་དཔའ་དང་། དེའི་སྟེང་དུ་ཀུན་ཏུ་བཟང་པོ་ཆོས་སྐུའི་ཆ་བྱད་ཅན་ཕྱག་མཉམ་བཞག་སྐྱིལ་ཀྲུང་ཅན་གཉིས་ཐོ་བརྩེགས་ཀྱི་རྣམ་པ་ཅན་དུ་བཞུགས་པར་བསམ། དེ་དག་གི་སྐུའི་མཐའ་སྐོར་དུ་གཞན་ཡང་བརྒྱུད་པའི་བླ་མ་གནུབས་ཆེན་སངས་རྒྱས་ཡེ་ཤེས། རྒྱལ་བ་མཆོག་དབྱངས། ནམ་མཁའི་སྙིང་པོ། ཀུ་མ་ར་ཛ། རྡོ་རྗེ་བདུད་འཇོམས་སོགས་ངོ་མཚར་བླ་བརྒྱུད་ཚང་བའམ། བསྡུ་ན་བེེ་རོའི་རྗེས་སུ་ཆོས་རྒྱལ་དང་མཚོ་རྒྱལ་དང་། དེའི་རྗེས་སུ་གཏེར་ཆེན་བླ་མ་སོགས་རྩ་བརྒྱུད་བླ་མ་རྣམས་དང་། འཁོར་གྱི་ལྷ་ཚོགས་རྣམས་སྔར་སྐྱབས་འགྲོའི་སྐབས་བཞིན་གསལ་གདབ། དེ་ལྟར་གསལ་ཐེབས་བྱུང་བ་དང་། རང་གཞན་སེམས་ཅན་ཐམས་ཅད་མགྲིན་གཅིག་ཏུ་འཁོད་པར་བསམ། དེ་ཐམས་ཅད་འདུན་འཇུག་ཆིག་དྲིལ་གྱིས་ལུས་གུས་པའི་སྒོ་ནས་པུས་མོ་བཙུགས་ཐལ་མོ་སྦྱོར། ངག་གུས་པའི་སྒོ་ནས་རང་གིས་བྱང་དྲངས་ཏེ་གསོལ་འདེབས་ཉིད་འུར་དིར་དིར་གྱིས་སྒྲོགས། ཡིད་གུས་པའི་སྒོ་ནས་མཐོར་བཏང་དམརབཏང་སྐྱིད་སྡུག་ལེགས་ཉེས་ཅི་བྱུང་ཡང་རེ་ས་དང་ལྟོས་ས་ཁྱེད་རྣམས་ལས་མེད་པས་ཅི་མཛད་ཁྱེད་རང་གིས་ཤེས་སོ་སྙམ་དུ་སྐྱོན་འདོགས་ཀྱི་བློ་ངན་སྤངས་ཏེ་ཐུགས་རྗེ་དང་བཀའ་དྲིན་རྗེས་སུ་དྲན་བཞིན་པའི་མོས་གུས་གདུང་ཤུགས་དྲག་པོས་ངག་ཏུ། ཨོཾ་ཨཱཿཧཱུཾ། ཆོས་དབྱིངས་སྤྲོས་བྲལ་ལྷུན་གྲུབ་སོགས།གསོལ་འདེབས་ཀྱི་རིམ་པ་དེ་ཉིད་ཁ་ཙམ་ཚིག་ཙམ་མ་ཡིན་པར་བསྐྱར་གྱིན་འཁོར་གྱིན་དུ་མིག་མཆི་མ་འཁྲུག་ལོང་ལོང་། ལུས་བ་སྤུ་སྐྱི་ཟིང་ཟིང་། རྐང་གི་ཁོང་། སྙིང་གི་དཀྱིལ། རུས་པའི་གཏིང་ནས་མོས་གུས་ཀྱི་རྟོགས་པ་གོང་འཕེལ་དུ་མ་གྱུར་གྱི་བར་དུ་འབད། གཞན་ཡང་བླ་མ་སངས་རྒྱས་ཆོས་ཀྱི་སྐུ་ལ་གསོལ་བ་འདེབས་སོགས་འདོད་པའི་དོན་ལ་ཞེ་ཐག་པ་ཉིད་ནས་གསོལ་བ་ཕུར་ཚུགས་སུ་བཏབ་པས་བླ་མའི་སྐུ་ལས་འོད་ཟེར་བུན་ཟེར་གྱིས་འཕྲོས་པས་འཁོར་313

ཛའི མ་ཆོས་རྫོགས་ལ་ཆེ ཡོའི་ མགཞགཛཇིགྱི་རྒྱལ་བ་རྒྱལ་སྲས་རྣམས་ལ་ཕོག་པས་འོད་དུ་ཞུ་བ་རྩ་བའི་—བླ་མའི་སྐུ་ལ་བསྡུས་པ་དེ་ཉིད་སྔར་ལས་ཀྱང་གཟི་མདངས་མཆོག་ཏུ་འབར་བར་བསམ་པའི་སྤྱི་བོར་འཁོར་ལོ་དཀར་པོའི་དབུས་སུ་ཨོཾ་དཀར་པོ། ལྗགས་པདྨ་དམར་པོ་འདབ་མ་བརྒྱད་པའི་ལྟེ་བར་ཨཱཿདམར་པོ། ཐུགས་ཀར་རྡོ་རྗེ་སྔོན་པོ་རྩེ་ལྔ་པའི་ལྟེ་བར་ཧཱུཾ་མཐིང་ག་རྣམས་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་རང་བཞིན་དུ་བསམ། ཞེས་གསུངས་པའི་ཕྱིར། དེ་ལྟར་གསོལ་བ་འདེབས་ཤིང་བསམ་པར་བྱའོ། ། ་བཅུ་པ། དབང་བླང་པ།དེ་ཡང་དབང་བླང་པའི་རིམ་པ་ནི། 〈རྫོགས་ཆེན་ཨ་ཏི་ཟབ་དོན་གྱི་ཁྲིད་དམིགས་ཟིན་བྲིས་〉ལས། བཅུ་པ་ཞར་བྱུང་དུ་དབང་བླང་བའི་རིམ་པ་ནི། བླ་མའི་སྨིན་མཚམས་མཛོད་སྤུ་ཡི། ། སོགས་གསུངས་པ་ལྟར། བླ་མའི་སྨིན་མཚམས་ཀྱི་མཛོད་སྤུའི་ཨོཾ་དཀར་པོ་དང་འོད་ཟེར་དཀར་པོ་དང་། རྒྱལ་བའི་སྐུ་གྲངས་མེད་པ་བྱུང་བ་རང་གི་སྨིན་མཚམས་སུ་ཐིམ་པས་ལུས་སྒྲིབ་དག བུམ་དབང་ཐོབ། ལམ་བསྐྱེད་རིམ་བསྒོམ་པ་ལ་དབང་། འབྲས་བུ་སྐུ་རྡོ་རྗེ་སྐུ་ཡི་གོ་འཕང་མངོན་དུ་བྱས་པར་བསམ། ཡང་བླ་མའི་ལྗགས་ཀྱི་ཨཱཿལས་འོད་ཟེར་དམར་པོ་དང་། ཨཱཿཡིག་དམར་པོ་དང་། གསང་སྔགས་ཀྱི་ཡིག་འབྲུ་དཔག་ཏུ་མེད་པ་བྱུང་བ་རང་གི་ལྕེ་ལ་ཐིམ་པས་ངག་སྒྲིབ་དག་པ་དང་། གསང་དབང་ཐོབ། ལམ་གཏུམ་མོ་བསྒོམ་པ་ལ་དབང་། འབྲས་བུ་ཐུགས་རྡོ་རྗེ་ཆོས་སྐུའི་གོ་འཕང་མངོན་དུ་བྱས་པར་བསམ། ཡང་བླ་མའི་གནས་གསུམ་ནས་འོད་ཟེར་ ’་དཀར་དམར་མཐིང་གསུམ་དང་འབྲུ་གསུམ་ཅིག་ཅར་དུ་འཕྲོས་པ་རང་གི་གནས་གསུམ་དུ་ཐིམ་པས་དབང་བཞི་པ་ཐོབ་ཅིང་སྒྲིབ་བཞི་སྦྱངས། ལམ་314

ཛའིལེ ་ལྔ་པ ་མོང་བྱིའི་སྔོ འགྲོཁྲེགས་ཆོད་ཐོད་རྒལ་བསྒོམ་པ་ལ་དབང་། འབྲས་བུ་ངོ་བོ་ཉིད་སྐུའི་གོ་འཕང་མངོན་དུ་བྱས་པར་བསམ། མཐར་བླ་མ་རྒྱང་འབོད་ཀྱི་རིམ་པ་སོགས་བྱས་པས་སྤྱི་བོའི་བླ་མ་ཉིད་ཇེ་ཆུང་ཇེ་ཆུང་དུ་གྱུར་ཏེ་མཐར་མཐེབ་སོར་གང་ཙམ་དུ་གྱུར་པ་དེ་ཉིད་རང་གི་ཚངས་བུག་ནས་སྙིང་པདྨ་དམར་སྨུག་འདབ་བརྒྱད་པ་ཁ་བྱེ་བའི་དབུས་སུ་དགྱེས་འཛུམ་གྱི་ཉམས་ས་ལེར་བཞུགས་པར་བསམས་ལ་མོས་གུས་ཆིག་དྲིལ་མཐར། དེ་ཡང་འཇའ་ཡལ་བ་ལྟར་སོང་བར་བསམས་ལ་མཉམ་པར་འཇོག ཡང་བླ་མ་ཉིད་འོད་དུ་ཞུ་བ་དེ་ཉིད་རང་གི་སྤྱི་བོ་ནས་སིབ་ཀྱིས་ཐིམ་སྟེ་རང་གི་སྒོ་གསུམ་དང་བླ་མའི་རྡོ་རྗེ་གསུམ་གཉིས་སུ་འཛིན་པའི་རྟོགས་པ་བྲལ་ཏེ་སྤྲོས་བྲལ་བདེ་བ་ཆེན་པོའི་ངང་ལ་མཉམ་བཞག་ཅི་ནུས་བྱས་རྗེས་དགེ་བ་བསྔོ། འདི་དག་ནི་རྩ་བའི་ལམ་གྱི་རྨང་གཞི་ལྟ་བུར་དངོས་གཞིའི་ཉམས་རྟོགས་ཀྱི་སྒོ་ཁྱད་པར་ཅན་ཡིན་པས་ན་ལས་དང་པོ་བས་གོམས་འདྲིས་ལ་བརྟན་པ་ཐོབ་པའི་ཉམས་ལེན་བྱ། དེ་ལྟར་མིན་ཀྱང་མྱོང་བའི་སྣེ་ཟིན་ཚོད་རེ་ནི་ངེས་པར་དགོས། འདི་དག་ལ་རྒྱུད་ལ་མྱོང་བ་མ་སྐྱེས་ན་དངོས་གཞིའི་ཁྲིད་བཏབ་ཀྱང་རྒྱུད་ལ་མྱོང་བ་མི་སྐྱེ་ཞིང་། ཅུང་ཟད་སྐྱེས་ཀྱང་མི་བརྟན་ཅིང་བོགས་སྐྱེད་མི་འབྱུང་བས་ན་མ་མཐའ་ཡང་མྱོང་བའི་སྣེ་ཟིན་ཙམ་རེ་ནི་ངེས་པར་བྱ་དགོས། དེ་དག་གིས་ནི་སྔོན་འགྲོའི་ཁྲིད་ཀྱི་རིམ་པ་རྣམས་སོང་བ་ཡིན།ཞེས་གསུངས་པ་ལྟར་ཡིན་ཞིང་། སྔར་བླ་མ་དམ་པས་དཀྱིལ་འཁོར་དུ་བཅུག་ནས་སྨིན་པར་བྱས་པ་ནི། གཞིའི་དབང་ཞེས་བྱ་སྟེ། དེ་ཡང་མཚུངས་ལྡན་གྱི་རྒྱུ་ནི། ལས་ལྡན་གྱི་སློབ་མའི་རྩ་དང་། རླུང་དང་། ཐིག་ལེ་དང་། སེམས་བཞི་ལ་དབྱེར་མེད་པ་དག་མཉམ་ཞིང་བདེན་པ་དབྱེར་མེད་དུ་ཡོད་པའི་ངེས་པ་ ་དང་། ཉེ་བའི་རྒྱུ་ནི། བུམ་པ། བདུད་རྩི། རིག་ཙཀ ཤེལ་རྡོ་སྟེ། བྱིན་གྱིས་བརླབས་པའི་དབང་རྫས་ལ་བརྟེན་པའོ། ། དེ་ལྟར་རྒྱུ་གཉིས་དང་། དམ་315

ཝཾ མཅས་རྔོགས་སཆེ ཡོའི་ མགཞགཝཾལྡན་པའི་སློབ་བུ་རྒྱུའི་རྐྱེན། བརྒྱད་ལྡན་གྱི་སློབ་དཔོན་བདག་པོའི་རྐྱེན། ཆོ་གའི་ནུས་པ་ལྡན་པ་དམིགས་པའི་རྐྱེན། སྔ་མ་ཐོབ་ཅིང་ཕྱི་མ་མ་ཐོབ་མ་རེག་པ་ནི། དེ་མ་ཐག་པའི་རྐྱེན་ཏེ། རྒྱུ་གཉིས་དང་རྐྱེན་བཞིས་སྨིན་པར་བྱས་པ་དག་ཡིན་ལ། ད་ལྟ་བླ་མའི་རྣལ་འབྱོར་དང་འབྲེལ་ནས་དབང་བཞི་ལེན་པ་འདི་ནི་དམ་ཚིག་ཉམས་ཆག་བྱུང་བ་བཤགས་པ་དང་བྱིན་རླབས་འཇུག་པའི་ཐབས་ཁྱད་པར་ཅན་ཞིག་ཡིན་པས་ན། དབང་ལེན་པ་ནི་ཤིན་ཏུ་གལ་ཆེ་བ་ཞིག་ཡིན།མཐར་ཐུག་གི་དུས་ན་འོད་ཟེར་ཆེན་པོས་དབང་བསྐུར་བ་ནི། འབྲས་བུའི་དབང་ཞེས་བྱའོ། ། ཞེས་འཕྲོས་དོན་དུ་བཤད་པ་ཡིན། སྐབས་དོན་གྱི་འགྲེལ་པ་ནི། གུ་རུ་རིན་པོ་ཆེའི་སྨིན་མཚམས་ནས་ཨོཾ་ཡིག་ཆུ་ཤེལ་ལྟར་འཚེར་བ་ལས་འོད་ཟེར་འཕྲོས། རང་གི་སྤྱི་བོ་ནས་ཞུགས་པ་དང་། རགས་པ་ལུས་ཀྱི་ལས་གསུམ་དང་། ཕྲ་བ་རྩའི་སྒྲིབ་པ་དང་། གནས་སྐབས་ཉིན་སྣང་འཁྲུལ་བའི་སྒྲིབ་པ་རྣམས་ཡོངས་སུ་དག དཀར་ཆ་སྤྱི་བོར་དག་པ་དང་། སྐུ་རྡོ་རྗེའི་བྱིན་རླབས་ཞུགས་པ་དང་། དབང་བཞི་ལས་བུམ་པའི་དབང་ཐོབ་པ་སྟེ། ལམ་བསྐྱེད་རིམ་བསྒོམ་པའི་སྣོད་དུ་གྱུར། རིག་འཛིན་བཞི་ལས་རྣམ་པར་སྨིན་པའི་རིག་འཛིན་ཞེས་འབྱུང་བ་སྙིགས་མའི་ལུས་ཡེ་ཤེས་ཀྱི་མེས་སྦྱོང་བར་མ་ནུས་པ་བསོད་ནམས་རྒྱ་ཆེན་པོར་སྨིན་ཅིང་བར་དོ་ནས་ཡིད་ལུས་ལྷ་སྐུ་བཞིན་ལེགས་ཀྱི་རྣམ་པར་ལྡང་ནུས་པ་རྣམ་པར་སྨིན་པའི་རིག་འཛིན་གྱི་ས་བོན་ཐེབས། འབྲས་བུ་སྐུ་བཞི་ལས་སྤྲུལ་སྐུའི་གོ་འཕང་ཐོབ་པའི་སྐལ་བ་རྒྱུད་ལ་བཞག་སོང་སྙམ་དུ་བསམ་པར་བྱའོ། །མགྲིན་པ་ནས་ཨཱཿཡིག་པདྨ་རཱ་ག་ལྟར་འབར་བ་ལས་འོད་ཟེར་འཕྲོས།རང་གི་མགྲིན་པ་ནས་ཞུགས། རགས་པ་ངག་གི་ལས་བཞི་དང་། ཕྲ་བ་རླུང་གི་སྒྲིབ་པ། གནས་སྐབས་ཉིང་འཁྲུལ་གྱི་སྒྲིབ་པ་རྣམས་ཡོངས་སུ་དག དམར་ཆ་316

ཝཾལེ ལྗ་ལ། ནཡོངསྦྱའིཙཱ རིཀྲོརྡོ་རྗེ་ནོར་བུའི་རྩེར་འགགས་པ། གསུང་རྡོ་རྗེའི་བྱིན་རླབས་ཞུགས། དབང་བཞི་ལས་གསང་བའི་དབང་ཐོབ། ལམ་རླུང་སྔགས་སོགས་དབྱེར་མེད་རྡོ་རྗེའི་བཟླས་པ་སོགས་བཟླས་བརྗོད་ཀྱི་སྣོད་དུ་གྱུར། རིག་འཛིན་བཞི་ལས་འབྱུང་བ་སྙིགས་མའི་ལུས་ཡེ་ཤེས་ཀྱི་མེས་སྦྱོང་བར་ནུས་པ་ཉོན་མོངས་པའི་རླུང་སེམས་རྣམ་གྲོལ་ཡེ་ཤེས་ཀྱི་རླུང་གི་དབང་དུ་གྱུར་པ་དང་། སྐྱེ་འཇིགས་མེད་པ་དྭངས་མའི་ལུས་སུ་སྨིན་ཏེ་ཚེ་ལ་དབང་བའི་རིག་འཛིན་གྱི་ས་བོན་ཐེབས་ཏེ་སྐུ་བཞི་ལས་ལོངས་སྤྱོད་རྫོགས་པའི་སྐུའི་གོ་འཕང་ཐོབ་པའི་སྐལ་བ་རྒྱུད་ལ་བཞག་སོང་སྙམ་དུ་བསམ་པར་བྱའོ། །ཐུགས་ཀའི་ཧཱུཾ་ཡིག་ནམ་མཁའི་མདོག་ཅན་ལས་འོད་ཟེར་འཕྲོས་ཤིང་།འོད་ཟེར་དེ་ཉིད་རང་གི་སྙིང་ཁ་ནས་ཞུགས་ཏེ་རགས་པ་ཡིད་ཀྱི་ལས་གསུམ་དང་། ཕྲ་བ་ཐིག་ལེའི་སྒྲིབ་པ། གནས་སྐབས་གཉིད་མཐུག་གི་སྒྲིབ་པ་རྣམས་ཡོངས་སུ་དག རྩ་ཐིག་གཉིས་ཀའི་བར་གྱི་འབྲེལ་བྱེད་པའི་རླུང་དག་པ་དང་།ཐུགས་རྡོ་རྗེའི་བྱིན་རླབས་ཞུགས། དབང་བཞི་ལས་ཤེས་རབ་ཡེ་ཤེས་ཀྱི་དབང་ཐོབ། ལམ་བདེ་སྟོང་ཙཎྜ་ལི་ཞེས་གཏུམ་མོ་བསྒོམ་པའི་སྣོད་དུ་གྱུར། རིག་འཛིན་བཞི་ལས་སྒྱུ་ལུས་དང་འོད་གསལ་ཟུང་འཇུག་ཕྱག་རྒྱའི་རིག་འཛིན་གྱི་ས་བོན་ཐེབས། སྐུ་བཞི་ལས་ཆོས་སྐུའི་གོ་འཕང་ཐོབ་པའི་སྐལ་བ་རྒྱུད་ལ་བཞག་སོང་སྙམ་དུ་བསམ་པར་བྱའོ། །སླར་ཡང་ཐུགས་ཀའི་ཧཱུཾ་ལས་ཧཱུཾ་ཡིག་གཉིས་པ་ཞིག་སྐར་མདའ་འཕངས་པ་བཞིན་དུ་ཆད། རགས་པ་ཀུན་གཞིའི་ལས་ཞེས་ཤེས་པའི་རྒྱུན་ལ་ལས་ཀྱི་བག་ཆགས་བཞག་པ་ཀུན་གཞི་དང་། ཤེས་པ་ལུང་མ་བསྟན་ཅིང་དཔྱོད་མི་འཇུག་པའི་འཛིན་པ་ཕྲ་བ་ལ་ཀུན་གཞིའི་རྣམ་ཤེས་དང་། དེ་ལས་ཡིད་དང་ཡིད་ལས་ནི་ཆགས་སྡང་བར་མ་གསུམ་ལ་དགག་སྒྲུབ་ཏུ་ཤར་བ་ཉོན་ཡིད་ཀྱིས་317

ཝཾ མཅས་རྔོགས་བ་ཆེ ཝོའི་ མགཞགཝཾཀུན་གཞིའི་སྟེང་དུ་ལས་བསགས་པ་ཀུན་གཞིའི་ལས་ཟེར་བ་ཡིན་པས་དེ་དང་།དག་བྱེད་གཉེན་པོ་ལ་ཞེན་པའི་བློ་ཤེས་བྱའི་སྒྲིབ་པ་དང་། གནས་སྐབས་སྙོམས་འཇུག་གི་སྒྲིབ་པ་རྣམས་ཡོངས་སུ་དག འགྱུར་བདེ་མྱོང་བྱེད་ཤེས་རིག་དག་པ་ཡེ་ཤེས་རྡོ་རྗེའི་བྱིན་རླབས་ཞུགས། དབང་བཞི་ལས་ཚིག་གིས་མཚོན་པ་དོན་དམ་གྱི་དབང་ཐོབ། ལམ་ཀ་དག་ཁྲེགས་ཆོད་དང་ལྷུན་གྲུབ་ཐོད་རྒལ་ཏེ་རྫོགས་པ་ཆེན་པོའི་སྣོད་དུ་གྱུར། མཐར་ལམ་ལྷུན་གྱིས་གྲུབ་པའི་རིག་འཛིན་གྱི་ས་བོན་ཐེབས། སྐུ་བཞི་ལས་མཐར་ཐུག་གི་འབྲས་བུ་ངོ་བོ་ཉིད་སྐུའི་སྐལ་བ་རྒྱུད་ལ་བཞག་སོང་སྙམ་དུ་བསམ་པར་བྱའོ། །གོང་སྨོས་ཀྱི་དེ་ལྟར་དབང་བཞིའི་དམིགས་པ་དང་ཐུགས་ཡིད་བསྲེས་ཏེ་མཉམ་པར་འཇོག་པར་བྱའོ། ། ཐུན་མཚམས་སུ་ཇི་ལྟར་བྱ་བ་ནི། དུས་ནམ་ཡང་སྣང་ཚད་བླ་མའི་སྐུའི་དཀྱིལ་འཁོར། གྲགས་ཚད་བླ་མའི་གསུང་གི་དཀྱིལ་འཁོར། དྲན་ཚད་བླ་མའི་ཐུགས་ཀྱི་དཀྱིལ་འཁོར་ཏེ་དཀྱིལ་འཁོར་གསུམ་གྱི་རང་བཞིན་དུ་ཡེ་ནས་ཡིན་པར་ཤེས་པའི་ངེས་ཤེས་དང་ལྡན་པ་ཅན་ཅི་ནས་ཀྱང་གལ་ཆེ་བ་ཞིག་ཡིན། བཟའ་བཏུང་གི་དུས་སུ་ལུས་བླ་མའི་སྐུའི་དཀྱིལ་འཁོར། ངག་བླ་མའི་གསུང་གི་དཀྱིལ་འཁོར། སེམས་བླ་མའི་ཐུགས་ཀྱི་དཀྱིལ་འཁོར་ཏེ་དཀྱིལ་འཁོར་དེ་གསུམ་གྱི་རང་བཞིན་ཡིན་པ་ལས་ཕུང་པོ་ཁམས་དང་སྐྱེ་མཆེད་གདན་གསུམ་ཚང་བའི་དཀྱིལ་འཁོར་དུ་བཟའ་བཏུང་ཐམས་ཅད་ཚོགས་འཁོར་གྱི་ཚུལ་དུ་མཆོད་པ་དང་། དེ་ནི་བཟའ་བཏུང་ཚོགས་འཁོར་གྱི་རྣལ་འབྱོར་ཡིན་ཞིང་། འགྲོ་བའི་ཚེ་གཡས་ཀྱི་ནམ་མཁར་བླ་མའི་རྣལ་འབྱོར་གྱི་ཚོགས་ཞིང་གསལ་བཏབ་སྟེ་བསྐོར་བ་བྱེད་པར་མོས་པ་འགྲོ་འདུག་ཕྱག་སྐོར་གྱི་རྣལ་འབྱོར། ཉལ་བའི་ཚེ་སྙིང་པད་མ་འདབ་བརྒྱད་དུ་གྱེས་པའི་དབུས་སུ་སྤྱི་བོ་ནས་རྩ་བའི་བླ་མ་རིགས་འདུས་མ་ཧཱ་གུ་རུའི་རྣམ་པར་བཞུགས་པ་རྩ་དབུ་318

ཛཇིལེ ལྗ་སྡ ་མོང་ཕྱིའི་སྨོ ཛོགྲོམའི་ལམ་ནས་མར་བྱོན་ཞིང་། རིམ་གྱིས་སྐུ་ཇེ་ཆུང་དུ་སོང་ནས་ཚོན་གང་བ་ཞིག་ཏུ་གྱུར་པ་དང་ལྷན་ཅིག་པདྨ་ཁ་ཟུམ་སྟེ་ཕྱི་བལྟས་ནང་གསལ་ནང་བལྟས་ཕྱི་གསལ་བ་ལ། ཅུང་ཟད་མཉམ་པར་བཞག དེ་ནས་བླ་མའི་ཐུགས་ཀར་ཨ་དཀར་པོ་དྲི་མ་མེད་པ་ཞིག་ལ་སེམས་གཏད་དེ་ཅུང་ཟད་མཉམ་པར་བཞག དེ་ནས་བླ་མ་དང་རང་སེམས་བསྲེས་པའི་ངང་ལ་མཉམ་པར་བཞག་པས། གཉིད་མགཉིད་ཀྱི་མཚམས་སུ་ལྷུན་གྲུབ་འོད་གསལ་གྱི་ཉམས་ཅུང་ཟད་རེ་འཆར་བ་ཡིན་ལ། དེའི་ངང་ལ་གཏད་བྱ་གཏོད་བྱེད་དང་བྲལ་བར་རང་བབས་སུ་མཉམ་པར་འཇོག་པ་ནི་གནད་དམ་པ་ཞིག་ཡིན་ནོ། ། ཡང་སྐབས་ཤིག་གི་དུས་སུ་བླ་མའི་བྱིན་རླབས་ཀྱིས་རྨི་ལམ་སྤྲུལ་བསྒྱུར་སོགས་ནུས་པ་བྱུང་བ་ན་ལམ་གྱི་རྟོགས་པ་སྐྱེ་བའི་སྔ་ལྟས་སུ་མངོན་པ་ཡིན་པས། དེ་གཉིད་འོད་གསལ་གྱི་དབྱིངས་སུ་སྦ་བའི་རྣལ་འབྱོར་ཡིན་ཞིང་། གཞན་ཡང་བྱ་བ་ཅི་བྱེད་དང་རྣམ་རྟོག་གང་ཤར་ཅི་འགྱུར་ཐམས་ཅད་བླ་མའི་ཐུགས་ཀྱི་རོལ་རྩལ་དུ་ཤེས་པ་དང་། ན་ཚ་སྡུག་བསྔལ་སོགས་བྱུང་བའི་དུས་སུ་བླ་མའི་བྱིན་རླབས་ཀྱིས་སྔོན་ལས་ཀྱི་འབྲས་བུ་ད་ལྟ་སྨིན་པ་ཡིན་པས་བཀའ་དྲིན་ཆེའོ་ཞེས་སྙམ་དུ་བསམ་པའི་མོད་ལ།ཡངབླ་མ་རིན་པོ་ཆེ་མཁྱེན། ན་ཚ་བོགས་སུ་ཐོན་པར་བྱིན་གྱིས་རློབས་ཤིག་ཅེས་ལན་གྲངས་དུ་མར་གསོལ་བ་འདེབས་ཤིང་ནད་གདོན་བླ་མ་རུ་ཤེས་པས་གསོལ་བ་འདེབས་པ་དང་། འདི་ནི་རྐྱེན་ངན་ལམ་སློང་གི་གདམས་པ་ཁྱད་པར་ཅན་ཞིག་ཡིན་ནོ། །གཞན་ཡང་རང་ཉིད་ཡུལ་གང་དུ་སྡོད་པ་དང་། ཕྱོགས་གང་དུ་འགྲོ་བ།ལས་ཅི་ཞིག་སྒྲུབ་པ་སོགས་དུས་གང་དང་གང་ཞིག་ཡིན་ན་ཡང་བླ་མའི་སྣང་བ་དང་མི་འབྲལ་ཞིང་། བླ་མ་མ་གཏོགས་བསམ་རྒྱུ་ཅི་ཡང་མེད་པ་ཞིག་བྱུང་ན།ཚེ་གཅིག་གི་སངས་རྒྱས་དེར་ཡོང་བ་ཡིན་ཏེ། རྨོག་ཅོག་པའི་ཞལ་ནས།319

ཐོའི མ་ཆོས་རྫོ ས་པ་ཆེ ་པོའི་ མ་ ཞགཛ〉ཐུགས་རྗེ་ཆེན་པོ་རང་དཀར་ནའང་དཀར། རྣལ་འབྱོར་མ་དམར་མོ་དམར་ནའང་དམར། ཀྱཻ་རྡོ་རྗེ་སྔོ་ནའང་སྔོ། ང་ནི་བླ་མའི་སྣང་བ་དང་འབྲལ་མ་མྱོང་སྟེ། ཚེ་གཅིག་གི་སངས་རྒྱས་དེར་ཡོང་ཡོང་འདྲ་ཞེས་གསུངས་པ་ལྟར་ཡིན་པའི་ཕྱིར་རོ། །ཐུན་བསྡུ་བ་ན་ནམ་ཞིག་ཚེ་ཡི་དུས་བྱས་ཚེ། རང་སྣང་རྔ་ཡབ་དཔལ་རིའི་ཞིང་ཞེས་པ་ནས། བསམ་དོན་འགྲུབ་པར་མཛད་དུ་གསོལ་ཞེས་སྙིང་ཁོང་རུས་པའི་གཏིང་ནས་གསོལ་བ་ཕུར་ཚུགས་སུ་བཏབ་པ་དེ་ཡི་ཚེ། སླར་བླ་མའི་ཐུགས་ཀ་ནས་འོད་ཟེར་དམར་པོ་དྲོད་དང་བཅས་པ་ཞིག་མེ་སྟག་ཡལ་བ་བཞིན་ཝལ་གྱིས་བྱུང་ཞིང་། རང་གི་གཞི་ལུས་རྡོ་རྗེ་རྣལ་འབྱོར་མར་གསལ་བའི་སྙིང་གར་རེག་པ་ཙམ་གྱིས་འོད་དམར་གྱི་གོང་བུ་གཅིག་ཏུ་གྱུར་པ་དང་། དེ་གུ་རུ་རིན་པོ་ཆེའི་ཐུགས་ཀར་ཐིམ་པས་དབྱེར་མེད་རོ་གཅིག་ཏུ་གྱུར་པར་བསྒོམས་ཤིང་དམིགས་བསམ་བརྗོད་པ་དང་བྲལ་བའི་ངང་ལ་ཡུན་རིང་དུ་མཉམ་པར་བཞག་ལ་གསོལ་འདེབས་བསྙེན་པ་འབད་པར་བྱ་སྟེ། འདི་ནི་འབུམ་ཕྲག་ཐ་མ་ཡིན་པས་འབུམ་ཕྲག་བརྒྱ་ཐམ་པ་ཁོ་ན་ཡིན་པ་དང་། དེ་ལས་ལངས་ཚེ་དཔལ་ལྡན་རྩ་བའི་བླ་མ་རིན་པོ་ཆེ་སོགས་དང་། དཔལ་ལྡན་བླ་མའི་རྣམ་པར་ཐར་པ་སོགས་བསྔོ་བ་སྨོན་ལམ་གྱིས་མཐའ་བརྒྱན་པར་བྱའོ། །འདི་ལྟར་ཐུན་མོང་ཕྱིའི་སྔོན་འགྲོའི་སྐོར་འདི་ནི་མཁས་གྲུབ་སྔ་མ་བཀའ་དྲིན་ཅན་རྣམས་ཀྱི་གསུང་རིན་པོ་ཆེ་གཞིར་བཞག་བྱས་ཏེ་ཉུང་ངུ་རྣམ་གསལ་ཞིག་སྨྲས་པ་འདི་ཡང་བློ་རབ་འབྲིང་ཐ་གསུམ་ཀུན་ལ་ཕན་པ་ཞིག་ཡིན་ཙ་ན།གཞུང་འདིར་བརྟེན་ནས་ཐོས་བསམ་སྒོམ་གསུམ་ལ་འབད་པ་ལྷུར་ལེན་པ་དང་།དེ་ལྟར་བྱས་ན་བསྟན་པ་ཐམས་ཅད་འགལ་མེད་དུ་རྟོགས་པ་དང་། གསུང་རབ་ཐམས་ཅད་གདམས་ངག་ཏུ་འཆར་བ། རྒྱལ་བའི་དགོངས་པ་བདེ་བླག་ཏུ་320

ཛའིལེ ་ལྔ་པ ན་མོང་ཕྱིའི་སྔོན་འགྲོཁིའིརྙེད་པ། ཉེས་སྤྱོད་ཆེན་པོ་རང་འགགས་སུ་འགྱུར་བ་སོགས་ཆེ་བ་བཞི་ངམ་ངམ་ཤུགས་ཀྱིས་རྟོགས་པ་ཞིག་ཏུ་འགྱུར་ཐུབ་པ་ཡིན་ནོ། །བླ་མའི་རྣལ་འབྱོར་བསྒོམས་ན་བླ་མའི་བྱིན་རླབས་ལ་བརྟེན་ནས་རྟོགས་པ་ངོ་མ་འཕྲོད་པ་རྣམས་འཕྲོད་ཅིང་། ངོ་འཕྲོད་པ་རྣམས་གོང་འཕེལ་དུ་འགྱུར་བས་ན། ཐོག་མར་དབེན་པའི་གནས།་ལ་བརྟེན་དགོས་ཏེ། ཇི་སྐད་དུ།ལུས་དབེན་ལ་ནི་མ་བརྟེན་པར། ། སེམས་དབེན་རྙེད་པར་དཀའ་བའི་ཕྱིར། །འདྲེས་སྤངས་ནགས་སུ་གནས་པར་བྱ། ། ཞེས་པ་ལྟར། རང་ཉིད་སྐྱེས་པའི་ཡུལ་སྤངས། ཉེ་དུའི་འབྲེལ་བ་བཅད། ས་ཕྱོགས་ཆོས་དང་མཐུན་པའི་དབེན་གནས་སུ། བདེ་བར་སྐྱིལ་མོ་ཀྲུང་གིས་འདུག་སྟེ། ཐོག་མར་སེམས་ཁ་ནང་དུ་བསྐོར་ནས་རང་ཉིད་ཀྱི་ཀུན་སློང་ལ་ཞིབ་ཏུ་བརྟགས། འཇིག་སྐྱོབ་ལེགས་སྨོན་སྐྱེས་བུ་ཆུང་འབྲིང་དང་བཅས་པའི་ཀུན་སློང་ལ་གནས་ན་དེ་མ་ཐག་དོར་ནས་སྐྱེས་བུ་ཆེན་པོ་ཐེག་ཆེན་གྱི་སེམས་བསྐྱེད་ཀྱིས་ཟིན་པར་བྱས་ནས་ལུས་རྣམ་སྣང་ཆོས་བདུན་དང་བཅས་ཏེ་བསྡད་ཅིང་། རླུང་རོ་དགུ་ཕྲུགས་སུ་འབུད་དེ།དལ་འབྱོར་རྙེད་དཀའ་བ། འཆི་བ་མི་རྟག་པ། ལས་རྒྱུ་འབྲས། འཁོར་བའི་ཉེས་དམིགས་རྣམས་རང་རྒྱུད་ལ་འདྲེས་ངེས་སུ་བསྒོམ། ཐུན་མོང་མ་ཡིན་པའི་སྐྱབས་འགྲོ་སེམས་བསྐྱེད་སྔོན་དུ་འགྲོ་བས། རང་གི་སྤྱི་བོར་ལམ་ཟབ་ཕྱི་ནང་ངམ། མཁའ་སྤྱོད་མའི་བླ་མའི་རྣལ་འབྱོར་རམ། ཚེམ་བུ་ལུགས་དམར་ཁྲིད་སོགས་བླ་མའི་རྣལ་འབྱོར་གང་ལ་མོས་པ་ཞིག་རྒྱུན་དུ་བསྒོམ། ཡན་ལག་བདུན་པ་དང་། ཁྱད་པར་གསོལ་འདེབས་སྙིང་ཁོང་རུས་པའི་གཏིང་ནས་མཆི་མ་འཁྲུགས་པ། ལུས་ཀྱི་བ་སྤུ་ལྡང་བ་སོགས་མ་བྱུང་གི་བར་དུ་ལན་བརྒྱ་སྟོང་སོགས་ཇི་ལྟར་ནུས་པར་བྱ། དབང་བཞི་བླངས་ནས་བླ་མ་རང་བསྟེམ་པས།བླ་མའི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་ཆུ་ལ་ཆུ་བཞག་པ་321

ཝཾདམ་ཆོས་རྫོགས་ལ་ཆེ ཝོའི་ མགཞགཝཾབཞིན་དབྱེར་མེད་དུ་འདྲེས་སོང་སྙམ་པའི་ངང་དུ་སེམས་ཁ་ནང་དུ་ཕྱོགས་ནས།སེམས་ལ་སེམས་ཀྱི་ལྟ་བའི་ཚུལ་གྱིས་གློད་དེར་མཉམ་པར་བཞག་ན་ནི། འདས་པའི་རྣམ་རྟོག་གི་རྗེས་མི་ཆོད། མ་འོངས་པའི་རྣམ་རྟོག་གི་མདུན་མི་བསུ། ད་ལྟའི་ཤེས་པ་སྐད་ཅིག་མ་ཁོ་རང་ལ་ཧད་དེ་ཆད་དེ་ལྟ། ཡང་དམིགས་པ་གཞན་ཞིག་ཏུ་སྤོ། ཡང་གོང་བཞིན་ལྟ། དེ་འདྲ་རེས་འཇོག་ཁོ་ནར་བྱ་ཞིང་། རྣམ་རྟོག་ཕྲ་མོ་གང་ཤར་ནའང་། རྣམ་རྟོག་ཁོ་རང་ངོས་ཟིན་པར་བྱས་ཏེ། ཁོ་རང་རང་ངོ་ལ་བལྟས་པས་རང་གྲོལ་དུ་འགྱུར་བ་སྟེ། དཔེར་ན་རྒྱ་མཚོའི་རླབས་བཞིན་ནོ། ། ལས་དང་པོ་བ་ལྟ་བུ་སེམས་ཀྱི་དྭངས་ཆ་རྙེད་པར་དཀའ་བ་ཞིག་ཡིན་ན། ལུས་ངག་ཡིད་གསུམ་ལ་ངལ་དུབ་ཀྱིས་མནར་བའི་མཐར་ཧད་དེ་འཇོག་པར་བྱས་ན། རྣམ་རྟོག་དང་མ་འདྲེས་པའི་སྟོང་ཧད་དེ་འདྲ་ཞིག་འཆར་བ་དང་། དེ་ནི་སྟོང་པ་སེམས་ཀྱི་རང་བཞིན་ཡིན། སྟོང་པ་ཉམས་སུ་མྱོང་ཆོག་པ་ནི། གསལ་བ་སེམས་ཀྱི་མཚན་ཉིད་ཡིན། གསལ་བཞིན་དུ་སྟོང་། སྟོང་བཞིན་དུ་གསལ་བ་ནི་ཟུང་འཇུག་ཕྱག་རྒྱ་ཆེན་པོའམ། འཁོར་འདས་དབྱེར་མེད་ཀྱི་ལྟ་བའམ། རྫོགས་ཆེན་ཁྲེགས་ཆོད་ཀྱི་ལྟ་བའམ། བཀའ་བརྒྱུད་ཕྱག་ཆེན་གྱི་ལྟ་བ་དེ་ལ་ཟེར་བ་ཡིན། མདོ་ཧྲིལ་གྱིས་དྲིལ་ན། ཐ་མལ་གྱི་ཤེས་པ་བློ་ཡིས་བཅའ་བཅོས་གང་ཡང་མ་བྱས་པ་དེ་ཀ་ལ་རིག་པ་གཞིར་གནས་ཀྱི་ཡེ་ཤེས་སམ། ལམ་འབྲས་པའི་གཞི་དུས་ཀྱི་ལྟ་བའམ། རྫོགས་ཆེན་པའི་ཀ་དག་གམ།བཀའ་བརྒྱུད་པའི་ཕྱག་ཆེན་ནམ། སྤྱིར་ལྟར་ན་དབུ་མ་ཆེན་པོ་སོགས་ཀྱི་མིང་བཏགས་ཀྱང་། དོན་དམ་དུ་ཐ་མལ་གྱི་རྣམ་རྟོག་གི་རྟོག་པ་དང་བྲལ་བའི་རང་རིག་རྗེན་པ་དེ་ཡིན་པས། དེ་རང་ངོ་ཤེས་པ་ལ་ལྟ་བ་ཟེར་བ་ཡིན། དེ་ལྟར་རང་ངོ་ཤེས་པའི་ལྟ་བའི་གནས་ཚུལ་མ་བཅོས་པ་དེ་ཀའི་ངང་དུ་སེམས་བཅོས་བསླད་བྲལ་བ་ལྷོད་དེ་འཇོག་པ་ནི་བསྒོམ་པ་ཞེས་བྱ་བ་ཡིན། དེའི་སྐྱོང་ཚུལ་ནི་322

ཛའིལེ ་ལྷ་ལ ན་མོང་བྱིཇི་སྨོན་འབྲོཏའིསེམས་གློད་པའི་ངང་ནས་བལྟ་བ་ཤིན་ཏུ་གལ་ཆེ་བ་ཡིན། སྟོང་སིང་ངེ་གནས་པ་ན་རྣམ་རྟོག་ཅི་ཞིག་ཤར་ཡང་ཤར་མ་ཐག་ནས་ངོས་ཟིན་ན་རང་ཡལ་དུ་འགྲོ་བ་དང་། དེ་ལྟར་དྲན་འཛིན་གྱི་རྣམ་རྟོག་ངོས་འཛིན་པ་ནི་གཅེས། རྣམ་རྟོག་ངོས་མ་ཟིན་ན། རྒྱ་འབྱམས་ཀྱི་ཁྲིད་དེ་རིག་པ་དོ་མ་འཕྲོད་པའི་མི་ཐ་མལ་པ་རྣམས་དང་ཁྱད་པར་མེད། མཉམ་བཞག་ཏུ་མ་ཟད། རྗེས་ཐོབ་ཏུ་འགྲོ་འཆག་ཉལ་འདུག་གང་བྱས་ཀྱང་རིག་པའི་མདངས་རྨེ་ཤོར་བར་བྱ་དགོས། དེ་ལྟར་བརྩོན་འགྲུས་བསྐྱེད་ནས་མཉམ་བརྗེས་དང་བླ་མའི་རྣལ་འབྱོར་བཅས་བར་མ་ཆོད་པར་བསྒོམ་པས། ཐོག་མར་རྨི་ལམ་དུ་རང་ངོ་ཤེས་པ་འབྱུང་། རིམ་གྱིས་གནད་དུ་བསྣུན་པས་འོད་གསལ་གྱི་ཉམས་རྟོགས་ཀུན་མངོན་པར་འཆར་བ་དང་། མཐར་འཆི་བའི་སྐབས་སུ་འཕོ་བའི་རྣལ་འབྱོར་མ་ཐེབས་ན་ཕྱི་དབུགས་ཆད་མཚམས་དཀར་ལམ། དམར་ལམ། ནག་ལམ་གྱི་མཇུག་ཏུ་གཞི་དུས་ཀྱི་འོད་གསལ་མ་ལྟ་བུ་དེ་ཤར་བ་ན། སྔར་བསྒོམ་པའི་ལམ་གྱི་འོད་གསལ་བུ་ལྟ་བུ་དེ་དང་ངོ་འཕྲོད་པས། མ་པང་བུ་འཇུག་གི་གདམས་ངག་ལ་བརྟེན་ནས་འཆི་བ་ཆོས་སྐུ་འགྲུབ་བོ་ཞེས་ཀྱང་གྲགས་སོ། ། ། །323

ལེའུ་དྲུག་པ། སྤྱོར་དྲུག་སྟན་ཐོག་གཅིག་ཏུ་ཉམས་སུ་ལེན་ཚུལ།དེ་ཡང་ཐུན་གཅིག་གི་ཁོངས་སམ། ཉིན་ཞག་གཅིག་ལ་རྫོགས་པར་ཉམས་སུ་ལེན་པར་སྤྲོ་བ་དག་གིས། ཐོག་མར་སྐྱབས་འགྲོ། སེམས་བསྐྱེད།རྡོར་སེམས་སྒོམ་བཟླས། མཎྜལ། བླ་མའི་རྣལ་འབྱོར། ལྷན་སྐྱེས་ཀྱི་བདག་བསྐྱེད་བཅས་ཡུན་རིང་ཐུང་ལོངས་ཁྱབ་དང་བསྟུན་ནས་རྫོགས་པར་བཏང་།གལ་ཏེ་སྔོན་འགྲོ་ཚང་མ་མ་འགྲུབ་ཚེ་སྐྱབས་སེམས་དང་བླ་མའི་རྣལ་འབྱོར་བཅས་ངེས་པར་མེད་དུ་མི་རུང་བས་མོས་གུས་ཀྱིས་རྒྱུད་འཁུལ་ངེས་ཤིག་བྱ་དགོས། དེ་ནས་ལུས་གནད་ལྟ་སྟངས་སོར་སྡུད་དངོས་གཞི་དང་མཚུངས་པར་བྱས་ནས། ལུས་བྱེད་རྩོལ། ངག་སྨྲ་བ། སེམས་རྣམ་རྟོག་གི་སྤྲོས་པའི་དབེན་གསུམ་ཁྱད་པར་ཅན་རྒྱུད་ལ་སྐྱེ་བ་ན་ཆོས་སྤྱི་སྐད་དུ་ཞི་ལྷག་ཟུང་འབྲེལ་དང་།འདི་ཉིད་ཀྱི་ཐུན་མོང་མིན་པའི་རང་སྐད་དུ་སོར་བསམ་གྱི་གཞི་བཏིང་བ་ཡིན་པས་ཐོག་མར་གོམས་ཤུགས་ཆུང་བའི་སྐབས་ཐུན་གྱི་ཕྱེད་ཆ་ཙམ་དབེན་གསུམ་ཁོ་ན་ལ་བསྒྲིལ་བ་གནད་དུ་ཆེ་ཞིང་། དེ་ལྟར་བྱས་ན་སོར་སྡུད་ཀྱི་ཉམས་མྱོང་རང་ཤུགས་སུ་འཆར་བར་འགྱུར། དངོས་གཞི་སོར་སྡུད་ལ། མཚན་མོའི་རྣལ་འབྱོར་ནི་འབྱོར་ན་མུན་ཁང་དང་མ་འབྱོར་ན་ཤིན་ཏུ་གནག་པའི་མུན་པར།རྐང་པ་སྐྱིལ་ཀྲུང་བཅའ། ལག་པ་ཁུ་ཚུར་བཅིངས་ཏེ་བརླ་ཐོག་ཏུ་བཞག སྒལ་པ་མདུན་དང་རྒྱབ་བཅས་ལ་དགྱེ་བའམ་སྒུར་བ་མེད་པར་དྲང་པོར་བསྲངས།མགྲིན་པས་ཨོལ་མདུད་མནན། ལྕེ་ཡ་རྐན་ལ་སྦྱར། མིག་ནི་ཧ་ཅང་འབྱེད་པ་324

༠ཡིན3སྡེ ་ ཅན་ཤཱ་ ཟད་ འ།་ཅསྡོའ།་ཞོནཅོདྲོའ།་ ཛིནཟུགིའགི་ ༦སྟེ ཟུགིམ་ཡིན་ཞིང་མུན་པ་ནག་ཐིང་ངེ་བ་ཡང་མ་ཡིན་པར་སྨིན་མཚམས་ནས་སོར་བཅུ་དྲུག་གི་བར་ཐག་ཡོད་པའི་གནས་ཀྱི་ནམ་མཁའ་ལ་གྱེན་དུ་ཟློག་པའི་ཚུལ་གྱིས་བལྟ། ཡུན་ཐུང་ངུ་ལའང་དམ་པོ་གྲུབ་ན་ལེགས་པར་བཤད། དེ་ནས་ཐོག་མར་རླུང་རོ་ལན་གསུམ་འཇམ་པར་དབྱུང་། དེའི་མཚམས་སུ་རང་བབ་རྒྱུ་རུ་གཞུག སེམས་གནད་ཡིད་ལ་ཅི་ཡང་མི་རྒྱད་པར་རྟོག་མེད་དུ་ཅི་ནུས་བར་དུ་བཞག དབེན་གསུམ་གོམས་ཤུགས་ཆུང་བའི་དབང་གིས་བསམ་མེད་ཀྱི་རྣལ་འབྱོར་གནད་དུ་མ་སོང་བར་བྱིངས་རྒོད་ཀྱི་དབང་དུ་གྱུར་ན་རིག་པ་ཧུར་ཕྱུངས་ཏེ་ལྟ་སྟངས་ཀྱི་ལམ་ནས་ནམ་མཁའི་དབུས་སུ་ཤེས་པ་དྲག་ཏུ་གཏད།དེ་འདྲའི་ཤེས་པ་ལ་བཟོ་བཅོས་མ་བྱས་པར་རྩོལ་མེད་དུ་བཞག ཤེས་པ་ལ་བཟོ་བཅོས་བྱས་ན་མཉམ་བཞག་གི་སྐྱོན་འབྱུང་སྲིད་པས། དེ་འདྲའི་སྐྱོན་འབྱུང་བ་ཤེས་ན་མཉམ་བཞག་གི་སྐྱོན་འབྱུང་བའི་ཡུལ་མེད་པས་བཟོ་བཅོས་ཅི་ཡང་མི་བྱེད་པར་རྟོག་མེད་དུ་འཇོག་པ་རྩ་བ་ཉིད་དུ་བྱ་དགོས། ལུས་གནད་དགྱེ་སྒུར་སོགས་དང་སེམས་གནད་བྱིངས་རྒོད་སོགས་ཀྱི་སྐྱོན་ཐེབས་པ་ལ་ཡུན་རིང་དུ་བསྒོམས་ཀྱང་མྱོང་རྟོགས་ཅི་ཡང་མི་སྐྱེ་བ་མ་ཟད། གེགས་ཅི་རིགས་འབྱུང་བར་ངེས་པས་ན། ཐོག་མའི་དུས་ནས་ལུས་སེམས་ཀྱི་གནད་ལེགས་པར་བཅོས་ཤིང་བཏང་སྙོམས་ཀྱི་དབང་དུ་མ་ཤོར་བ་ཞིག་བྱེད་པ་ཤིན་ཏུ་གལ་ཆེ་བ་ཡིན། གནད་དུ་སོང་ན་རིང་པོ་མི་ཐོགས་པར་རླུང་རྩ་དབུ་མའི་ནང་དུ་ཞུགས་པས་བདེ་གཤེགས་སྙིང་པོའི་རང་བཞིན་ཕྱོགས་ཙམ་མཐོང་བའི་མཚོན་བྱེད་དུ།དུ་བ་དང་། སྨུག་རྒྱུ་དང་། མཁའ་སྣང་དང་། མར་མེ་བཅས་སྒོམ་པའི་སྐབས་སུ་མཐོང་བར་འགྱུར་བ་དང་། དེ་ནི་མཚན་མོའི་རྣལ་འབྱོར་རོ། ། དེ་ཉིད་ཅུང་ཟད་འགྱངས་ནས་སྤྲིན་དང་ན་བུན་མེད་པའི་སྐབས་ནམ་མཁའ་དྭངས་ཤིང་རྒྱ་ཆེ་བར་མཐོང་བའི་སར། ཉམས་ལེན་བྱེད་མཁན་རང་ཉིད་ཀྱི་ལུས་གྲིབ་མ་ཡོད་325

ཛའི མ་ཆོས་རྫོ ས་ལ་ཆེ བསྒོའི་ མ ཞ ཛཇིསར་བསྡད་ནས་ཉི་འོད་ཙམ་ཡང་མི་ཕོག་པར་བྱས་ཤིང་། དེ་ཡང་སྔ་དྲོ་ཡིན་ན་ཁ་ནུབ་ཕྱོགས་སུ་འཁོར་ཏེ་སྡོད། དགོང་མོ་ཡིན་ན་ཁ་ཤར་ཕྱོགས་སུ་འཁོར་ཏེ་སྡོད་པས་མིག་ལ་ཉི་འོད་དང་གངས་རི་སོགས་མ་ཕོག་པར་མིག་གཉིས་ཤིན་ཏུ་གདངས་ཏེ་འབྲུ་ཚུགས་སུ་ལྟ་བ་ཁྲོ་བོའི་ལྟ་སྟངས་ཀྱིས་སྤྲིན་པ་མེད་པའི་ནམ་མཁའ་སྔོ་བསངས་སུ་སྣང་བ་ལ་བལྟས་ཏེ་རང་སེམས་གསལ་སྟོང་དང་དབྱེར་མེད་དུ་མཉམ་པར་བཞག་པས། འབར་མ་དང་། ཟླ་བ་དང་། ཉི་མ་དང་།རྡོ་རྗེ་དང་། མཆོག་གི་ཆ་དང་། ཐིག་ལེ་སྟེ་རྟགས་དྲུག་པོ་འདི་འཆར་བ་ཡིན།སྔ་ཕྱི་བསྡོམས་པའི་རྟགས་བཅུ་པོ་དེ་ངེས་པའི་རྟགས་ཡིན་ཞིང་། དང་པོའི་ཁྱད་པར་གྱིས་མ་ངེས་པའི་རྟགས་སྣང་མཐའ་ཡས་པ་འཆར་ནའང་སོར་སྡུད་ཀྱི་རྟགས་སྣང་སྟོང་གཟུགས་མཐོང་བ་ལམ་རྟགས་ཉིད་ཡིན་གྱི་བཟང་ངན་གང་དུའང་རྟོག་པར་མི་བྱའོ། ། འདི་སྐབས་སྟོང་གཟུགས་ཇི་ཙམ་མབྂང་རུང་དེ་ལ་མིག་དང་སེམས་མི་གཏོད་པར་ནམ་མཁའ་རྟོག་མེད་དུ་བཞག་པ་ཁོ་ན་ཆེད་དུ་དགོས་པ་ཞིག་ཡིན། བསམ་གཏན་ནི། ལུས་གནད་དེ་ཉིད་ངག་གནད་དང་འདྲ། སེམས་གནད་སྟོང་གཟུགས་ཀྱི་སྣང་བ་གང་གསལ་གཅིག་ལ་སེམས་ལ་བཟོ་བཅོས་ཅི་ཡང་མི་བྱེད་པར་གསལ་རིག་དང་ལྟ་སྟངས་བཅས་ཆེས་ཆེར་རེ་གཏད། ལྟ་མཁན་དང་མཐོང་མཁན་དག་གིས་རིག་པ་རང་ངོ་ཤེས་ཙམ་ལ་དགག་སྒྲུབ་མེད་པར་བཞག་པས་ཤེས་པ་ནང་དུ་མ་ལུས། སྣང་བ་ཕྱིར་མ་ལུས།བརྗོད་མེད་སྤྲོས་བྲལ་ལ་ངོ་ཤེས་ཀྱི་དྲན་པ་རྒྱུན་ཆགས་པ་ཡོང་བ་ནི་ཤེས་རབ་ཀྱི་ཡན་ལག སྟོང་གཟུགས་རང་སེམས་ཀྱི་སྣང་ཆར་མྱོང་བ་རྟོག་པའི་ཡན་ལགདེའང་ཡུལ་དང་ཡུལ་ཅན་སོགས་སྤྲོས་མཚན་ཐམས་ཅད་ལས་འདས་པར་ཤེས་པ་སྤྱོད་པའི་ཡན་ལག ལུས་སེམས་ལ་སྔར་མེད་བདེ་བས་ཁྱབ་པ་བདེ་བའི་ཡན་ལག ཏིང་ངེ་འཛིན་ཉིད་བདེ་བར་ཤར་བ་གཡོ་མེད་བདེ་བ་ཤིན་ཏུ་སྤྱོང་བའི་326

༠ཡིན༦༽ ་ འ།་ལ ཟད་ འ།སྐོ་ཐུནཕག༤སྤྲེའ།་ ཛིནཟུ་སྡོགི ༦སྡེ ཟུགཡན་ལག་སྟེ། ཡན་ལག་ལྔ་ཆར་ཡར་ལྡན་ཏུ་རྫོགས་པ་ན་བསམ་གཏན་གྱི་རྣལ་འབྱོར་རྫོགས་པ་ཡིན་ཞིང་། ཐུན་མོང་མ་ཡིན་པའི་རྟགས་ཀྱང་། འོད་འཕྲོ་བ།ཕྲབ། འཚེར་བ། འདར་བ། གཞིག་དཀའ་བ་སྟེ་ཆོས་ལྔ་ལྡན་གྱི་ཐིག་ལེའི་དབུས་སུ་སངས་རྒྱས་ཀྱི་གཟུགས་བརྙན་དུ་མ་ཅན་གྱིས་མཚན་པའི་གཟུགས་སྒྲ་དྲི་རོ་རེག་བྱ་རྡོ་རྗེའི་སྣང་བརྙན་སྣ་ཚོགས་པ་ཞིག་འཆར་བས། ཀུན་རྫོབ་ལས་སྣང་སྒྱུ་མ་ལྟ་བུར་རང་ཤུགས་སུ་རྟོགས་པའོ། ། འདིའི་སྐབས་སུ་ཐོག་མར་སྟོང་གཟུགས་གཏད་པ་དེར་མི་བརྟན་ཡལ་ཡོལ་བྱེད་ན་དེའི་རྗེས་སུ་མི་འབྲང་བར་ལྟ་སྟངས་རིག་པ་ཐོག་མར་གང་དུ་གཏད་པ་དེ་ཀར་གཟིར་བས་རིམ་གྱིས་སེམས་གཏོད་པ་དེར་སྟོང་གཟུགས་འདུས་ཤིང་བརྟན་པ་ཐོབ་པ་འོང་བས་འདི་གལ་ཤིན་ཏུ་ཆེ་བ་ཡིན། ཤེས་རབ་ཀྱི་ཡན་ལག་སྐྱེས་ནས་ཐོག་མར་རྡེའུ་ནག་པོ་ལྟ་བུ་མིག་ལམ་དུ་མི་གཟན་པའི་དངོས་པོ་ཆུང་ངུའི་ལས་སྣང་དང་བསྲེས་པ་ལ་གོམས་་ ནས་ལས་སྣང་རྒྱ་ཇེ་ཆེར་བསྲེས་པས་མཐར་སྣང་བ་ཐམས་ཅད་སྟོང་གཟུགས་སུ་འཆར་བར་འགྱུར་བ་དང་། དེ་བཞིན་དུ་སྒྲ་སོགས་ལའང་བསྲེས་པར་བྱའོ། །སྟོང་གཟུགས་ལ་བརྟན་པ་མ་ཐོབ་ན་མཉམ་བཞག་ཏུ་སོར་སྡུད་ཁོ་ན་ལ་གཟིར་ཞིང་། རྗེས་ཐོབ་ཏུ་ལས་སྣང་གང་རུང་ལ་ཆེས་ཆེར་ལྟ་བའི་མཐོང་བྱ་མཐོང་བྱེད་དབྱེར་མེད་པའི་རང་བཞིན་གསལ་ལ་ངོས་བཟུང་མེད་པ་དེ་རང་ངོ་ཤེས་ཙམ་བྱས་ཏེ་བསྐྱང་བར་བྱའོ། །འདིའི་སྐབས་རྣམས་སུ་ཡེ་ཤེས་ཕེབས་པའི་ལུས་ཉམས་ངག་ཉམས་སེམས་ཉམས་བྱུང་ཚེ་སྨྱོ་བ་དང་རླུང་ནད་སོགས་སུ་བཟུང་ནས་ནད་བཅོས་ལྟ་བུ་བྱས་ན་མི་ལེགས་ལ་གེགས་ཤིན་ཏུ་ཆེ་བས་ཉམས་བྱུང་རྒྱལ་དུ་བསྐྱངས་ན་ལེགས་པའི་ཡོན་ཏན་ཡར་ངོའི་ཟླ་བ་ལྟར་འཕེལ་བར་འགྱུར་ལ། སྤྱིར་ཐུན་མཚམས་རྣམས་སུའང་ལྟ་སྟངས་མི་གཡོ་ཞིང་། དྲན་ཤེས་རྒྱུན་ཆགས་སུ་བརྟེན་ན་ལམ་གྱི་ཡོན་ཏན་མྱུར་དུ་སྐྱེ་བར་འགྱུར་ཏེ། དེ་དག་ནི་སྐུ་རྡོ་327

ཛའིདམ་ཆོས་རྫོགས་པ་ཆེན་པོའི་རྣམ ཞགཛའིརྗེ་སོར་བསམ་གྱི་བསྙེན་པ་ཐོག་མར་དགེ་བའི་རྒྱུ་དང་འབྲས་བུའི་ཡན་ལག་གཉིས་ཡིན་པའི་ཕྱིར་རོ། ། སོར་བསམ་ལེགས་པར་མ་འབྱོངས་བར་དུ་ཡན་ལག་ཕྱི་མ་བསྒོམས་ཀྱང་གཞུང་མཐུན་གྱི་ཡོན་ཏན་རྒྱུད་ལ་མི་སྐྱེ་བས་ལག་ལེན་ལའང་དེ་འདྲའི་རྒྱུན་མེད་ཀྱང་ཐུན་གཅིག་གི་ཁོངས་སུ་དམིགས་པའི་རྣམ་གྲངས་ཏྲེམ་ལ་དགའ་བས་འབྲེལ་འཇོག་ལྟ་བུ་བྱེད་པར་སྤྲོ་ན། བྱེད་བཅིངས་སྔ་མ་དང་འདྲ། ལྟ་སྟངས་ཐད་ཀ་ལས་གྱེན་དུ་ཅུང་ཟད་ཕྱོགས་པ་སྨིན་མཚམས་ཐད་ཀར་ཧྲིག་གེར་བལྟ། འདི་ནི་གནད་ཐམས་ཅད་ཚང་ཞིང་ལག་ལེན་དུ་འཁྱེར་བདེ་བ་ཞིག་ཡིན་པས། ཐོག་མར་སྣ་གཡས་གཡོན་དབུས་གསུམ་ནས་རླུང་རོ་དལ་བ་དང་། དྲག་པོ་དང་། ཤིན་ཏུ་དྲག་པོ་གསུམ་གསུམ་གསུམ་སྟེ་དགུ་ཕྲུགས་སུ་འབུད་ལ་ཕྱི་འཛིན་ཅུང་ཟད་ཀྱི་ཚེ། འོག་སྒོ་བསྡམས་ལ་རླུང་ཐུར་སེལ་ཤུགས་དྲག་པོས་ལྟེ་བར་འཐེན། སྟེང་རླུང་དལ་བུས་རྔུབ་པ་དེ་ཉིད་ཨོཾ་གྱི་སྒྲར་མོས་ལ་ལྟེ་བར་མནན། སླར་འོག་རླུང་འཐེན་ཞིང་སྟེང་རླུང་མི་ཐུབ་ན་རྔུབ་ཆུང་དང་བཅས་ཁ་སྦྱོར་རླུང་བུམ་པ་ཅན་འཛིན་པ་དེ་ཧཱུཾ་གི་སྒྲ་གདངས་སུ་སེམས་གཏད།ཅིས་ཀྱང་མི་ཐུབ་ཚེ་དལ་བུས་རྒྱུ་བ་མི་མངོན་པ་ཙམ་དུ་ཕྲ་ལ་རིང་བར་ཨཱཿཞེས་པ་ཡིད་བཟླས་དང་བཅས་ཕྱིར་བཏང་། དེ་ལྟ་བུ་བརྒྱའམ་ཉེར་གཅིག་ལ་སོགས་པ་གང་རུང་ཞིག་གིས་འགྲུབ་པར་བྱ་དགོས། དེ་ལ་གོམས་ནས་གནས་པ་ཇེ་རིང་ལ་འགྲོ་བའི་སྐབས་སུ་ཚར་གྲངས་ཉུང་ངུ་བྱ། གལ་ཏེ་སྟོང་གཟུགས་གསལ་ན། རླུང་ཕྱིར་བཏང་བའི་ཚེ་སྟོང་གཟུགས་ལ་སེམས་དྲག་ཏུ་གཏད། ནང་དུ་འཇུག་དུས་རླུང་གཟུགས་སེམས་གསུམ་མཉམ་ཉིད་དུ་བསྲེ། གནས་པའི་དུས་སུ་འདྲེས་པའི་མྱོང་བའང་བཤིགས་ཏེ་ཚོར་མཁན་གྱི་ཤེས་པ་དབྱིངས་སུ་ཡལ་བ་ལ་མཉམ་པར་འཇོག་པ་ཤིན་ཏུ་གལ་ཆེ་བའི་ཟབ་གནད་དོ། ། ལག་ལེན་ཤེས་ན་ཐུན་མཚམས་སུ་འཕུར་མཉེ། རྩ་སྦྱོང་སོགས་འཕྲུལ་འཁོར་སྐབས་བསྟུན་བྱས་328

ཛའིལེ ་ ག་པ ར་ གའ་ག་གཅིག་ ཕནམས་ ཐུནན༣ལྷལཔས་དབུ་མར་རླུང་རྣམས་ཆུག་ཅིང་ལྟེ་བའི་བུམ་པ་ཅན་འགྲུབ་པར་འགྱུར་རོ། །རྩ་གསུམ་འཁོར་ལོ་བཞི་དང་བཅས་པ་གསལ་ཏེ་མས་རིམ་གྱིས་ལྟེ་བ་ལ་སོགས་པའི་འཁོར་ལོ་བཞིའི་མི་བཤིག་པའི་ཐིག་ལེ་ལ་རླུང་རྣམས་ཐིམ་པར་མོས་ཏེ་བུམ་པ་ཅན་སྔ་མ་ལྟར་བསྒོམ་པ་ནི་འཛིན་པའི་མོས་བསྒོམས་རྗེས་མཐུན་པ་སྟེ་འདི་ལས་གཏུམ་མོའི་འབར་སྣང་སྟོབས་སུ་གྱུར་པས་བདེ་དྲོད་དང་གཞོམ་མེད་ཀྱི་སྒྲ་སོགས་འབྱུང་བ་ཡིན་ནོ། ། དེ་དག་ནི་གསུང་རྡོ་རྗེ་ཉེ་བར་བསྙེན་པ་སྲོག་འཛིན་བར་དུ་དགེ་བའི་རྒྱུ་དང་འབྲས་བུའི་ཡན་ལག་གཉིས་སོ། ། རྗེས་དྲན་ཀྱང་མོས་སློབ་ཀྱི་དབང་དུ་བྱས་ཏེ་ལུས་གནད་སྤྱི་ལྟར་ལ། ལག་པ་ཁུ་ཚུར་སྙིང་ཁར་བསྣོལ། ལྟ་སྟངས་ཐད་ཀར་གཡོ་མེད་དུ་ལྟ། བདག་ཉིད་དུས་ཀྱི་འཁོར་ལོར་གསལ་བ་དང་། ལས་རྒྱའམ་ཡེ་རྒྱ་གང་རུང་སྣ་ཚོགས་ཡུམ་དུ་གསལ། གཉིས་ཀའང་སྟོང་གཟུགས་དང་རོ་གཅིག་ཏུ་བསྲེས་ནས་ཡིད་མི་གཡོ་བར་ཅུང་ཟད་བཞག སྟོང་གཟུགས་ཀྱིས་རྒྱས་གདབ་མི་ནུས་ན་ལྷ་སྐུ་གསལ་སྟོང་ལ་སེམས་བཟུང་། སྤྱི་མགྲིན་སྙིང་ལྟེ་གསང་བ་གཙུག་ཏོར་དྲུག་ཏུ་ཨོཾ་ཨཱཿཧཱུཾ་ཧོཿསྭཱ་ཧཱ་དཀར་དམར་ནག་སེར་སྔོ་ལྗང་གི་རྒྱས་བཏབ། ཡུམ་གྱི་མཁའ་ཨཱ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་ཧཱུཾ་ལས་བྱུང་བའི་རྡོ་རྗེ་སྔོན་པོ་ཕྲ་མོས་མཚན་པ། ཡབ་གསང་གནས་ཧཱུཾ་ལས་རྡོ་རྗེ་སྔོན་པོ་རྩེ་ལྔ་པ། ལྟེ་བར་ཨཱཿལས་བྱུང་བའི་པདྨ་འདབ་བརྒྱད་དམར་པོ་ཕྲ་མོས་མཚན་པར་གསལ་བཏབ། རྗེས་ཆགས་ཀྱི་སྤྱོད་པ་དང་དབང་པོ་མཉམ་པར་སྤྱོར་བས་དགའ་བ་བཞི་རིམ་པར་སྐྱེ་བ་རེ་རེ་ལའང་བཟུང་བཟློག་ཁྱབ་པའི་གནད་དང་ལྡན་པའི་མཐར། ནོར་བུར་སླེབ་པ་ན་ཐུར་སེལ་དྲག་ཏུ་གློད་ཅིང་སྲོག་ཕྱིར་བསལ། མ་ནིང་གི་རླུང་ཤུགས་ལྡན། ནང་གི་གཏུན་སྡུད། སེམས་སྟོང་གཟུགས་ཕྱག་རྒྱ་ཆེན་པོ་ལ་མཉམ་པར་བཞག་པ་སྟེ་སྒོ་གསུམ་ལ་གནད་བཞི་དང་ལྡན་པས་རྩ་329

ཛའི མ་ཆོས་རྫོགས་པ་ཆེ ཡོའི་ མ ཞགཛའིལྟེམས། རླུང་ལྡོག རྩ་རླབས་ཞི་ནས་འཕོ་མེད་དུ་གནས་པ་ན་ཧཱུཾ་རིང་དང་ཐུར་སེལ་བསྣོལ་མའི་ཁོང་འདྲེན་གྱིས་ལུགས་ཟློག་ཏུ་བཟློག འཁོར་ལོ་དྲུག་པོར་རེ་རེར་བཟློག་པའི་མཐར་ཡང་སྟོང་གཟུགས་ལ་སེམས་བཞག་སྟེ་ལུས་ཀྱི་གནས་རྣམས་དྲག་ཏུ་གཅུད་ཅིང་སྤྲུགས་ལ་བཀྲམ་སྟེ་ཁྱབ་པར། མཐར་བུམ་པ་ཅན་བསྒོམ་ཞིང་ཞུ་བདེའི་ཉམས་དང་འོད་གསལ་སྟོང་གཟུགས་ལ་དམིགས་ནས་མི་གཡོ་གསུམ་ལྡན་གྱི་ངང་སྐྱོང་བས་འཛིན་འདྲེན་བཀྲམ་པ་གསུམ་ཀ་རང་ཤུགས་སུ་འགྲུབ་པའོ། ། འདིའི་ཡན་ལག་ཏུ་གཏུམ་མོའི་དམིགས་པ་བསྒོམ་པར་འདོད་ན། རང་ལུས་ལྷ་སྐུ་ཁོང་སྟོང་དུ་གསལ་བའི་དབུས་སུ་རྩ་དབུ་མ་མདའ་སྨྱུག་ཙམ་པ་ལྗང་གུ། གཡས་རོ་མ་དམར་པོ། གཡོན་རྐྱང་མ་དཀར་པོ་དབུ་མ་ལས་ལྡབ་འགྱུར་གྱི་ཕྲ་བ། དབུ་མའི་ཡར་སྣེ་ཚངས་བུག་དང་རོ་རྐྱང་སྣ་བུག་ལ་ཟུག་པ། ལྟེ་བ་མན་ཆད་དབུ་མའི་མར་སྣེ་སྔོན་པོ་གཡས་དང་རོ་མ་ནག་པོ་གཡོན་གྱི་ཆར་ཡོད་པ་གཉིས་གཤིབས་ཏེ་མར་སྣེ་ཅུང་ཟད་འཁྱོག་ནས་གསང་བར་ཟུག་པ། རྐྱང་མའི་མར་སྣེ་སེར་པོ་དབུས་ཀྱི་ཕྱོགས་བཟུང་ནས་བཤང་ལམ་དུ་ཟུག་པ། དབུ་མའི་ཡར་སྣ་ནས་སོར་གང་ཙམ་གྱི་འོག་ཏུ་གཙུག་ཏོར་གྱི་འཁོར་ལོ་ལྗང་གུ། དཔྲལ་བ་ནག་པོ། མགྲིན་པ་དམར་པོ། སྙིང་ཁར་དཀར་པོ། ལྟེ་བར་སེར་པོ་སྟེ་འཁོར་ལོ་ལྔ་པོ་རྩ་འདབ་བཞི་བཞི། རྒྱུ་ཞབས་ཕྱོགས་སུ་གསང་འཁོར་ལྔ་པོ་རྩ་འདབ་དྲུག་པ། འཁོར་ལོ་སོ་སོའི་ཐད་དུ་རོ་རྐྱང་གི་ཡལ་ག་རེ་རེ་དབུ་མ་དང་སྦུབས་འབྲེལ་བ། འཁོར་ལོ་རྣམས་རྩ་གསུམ་པ་སྐེད་དཀྲིས་བྱས་པ་ལས་ཡལ་ག་སྦུབས་ཅན་སྐྱེས་པ་ལྟ་བུ། གཙུག་སྤྱི་མགྲིན་གསུམ་ཁ་ཐུར་དུ་བསྟན་པ་དང་། སྙིང་ལྟེ་གཉིས་གྱེན་དུ་བསྟན་པའི་སྒོ་ནས་བསྒོམ།གཙུག་ཏོར་གྱི་དབུ་མའི་ནང་དུ་ཐིག་ལེ་དཀར་པོ་བའི་ནུ་མ་ལྟ་བུ། ལྟེ་བར་གཏུམ་མོ་དབྱུག་པའི་གཟུགས་ཅན་དམར་པོ། གཉིས་ཀའང་སོར་བཞི་པ་330

ཛའིལེ ་ ག་པ ར་ གའཐོགཕནཅིག་ ཛིནམས་ ཕེན 71ལཁི༔ཡིགསལ་བཏབ། རླུང་བུམ་པ་ཅན་དགང་བས་གཏུམ་མོའི་མེ་འོད་རབ་ཏུ་རྒྱས་ཏེ།རྩ་འཁོར་དང་ལུས་ནང་ཐམས་ཅད་དམར་འུབ་བེར་ཁྱབ་ཅིང་དྲོད་ཚ་འུར་འུར་གྱིས་སྐྱེས། ཐིག་ལེ་ཞུ་བ་དབུ་མར་བབ་པའི་འོད་དཀར་ལམ་ལམ་ཁྱབ་ཅིང་བདེ་ཁྲིལ་ཁྲིལ་བྱུང་བར་བསམ། ལན་ཁ་ཤས་བསྒོམས་མཐར་འབར་འཛག་གཏུམ་མོ་ལ་བསྟིམས་ནས་མི་རྟོག་པར་བཞག་གོ། འདི་ནི་དོན་ཐོག་དངོས་བསྐྱེད་རིམ་གྱི་ཕྱོགས་སུ་གཏོགས་ཀྱང་རྫོགས་རིམ་གྱིས་བོགས་འདོན་པའི་ཐབས་ཁྱད་པར་ཅན་ཞིག་ཡིན་པས་འདིའི་ཡན་ལག་ཏུ་བཞག་ཅིང་། ལས་དང་པོ་པ་རྣམས་ལ་མཚོན་ན་ལམ་སྟོན་གྱི་སྒྲོན་མེ་ལྟར་གལ་ཆེ་བ་ཞིག་ཡིན་ལ། འདི་དག་གིས་ཞུ་བདེ་འཛག་མེད་བསྒྲུབ་པ་ནི་ཡོན་ཏན་ནོ། ། ཏིང་ངེ་འཛིན་ནི།ལུས་གནད་གཞན་དང་འདྲ་བ་ལས་ལག་པ་མཉམ་བཞག་བྱ། ལྟ་སྟངས་སྣ་རྩེར་དབབ། རྗེས་དྲན་ལྟར་ཡས་བརྟན་དགའ་བཞི་རྫོགས་ནས། མས་བརྟན་སྐབས་འཁོར་ལོ་སོ་སོར་རླུང་བུམ་པ་ཅན་བསྒོམ་ཞིང་། འཁོར་ལོ་རེ་རེར་ས་གཉིས་གཉིས་ཐོབ་ནས་གཙུག་ཏོར་དུ་རླུང་བུམ་པ་ཅན་(རླུང་བུམ་པ་ཅན་ནི་གང་འཛིན་ས་དེ་ཉིད་དུ་རླུང་དེས་གང་བར་བྱེད་པ་ལ་ཟེར་རོ།)བསྒོམ་པ་ན་ཏིང་ངེ་འཛིན་གྱི་ས་བཅུ་གཉིས་མཐར་ཕྱིན་པར་མོས། རླུང་བུམ་པ་ཅན་ཚད་ལྡན་མ་འགྲུབ་ན་རྩ་འཁོར་སོ་སོར་སྟོང་གཟུགས་དང་བདེ་བ་དབྱེར་མེད་པ་ལ་སེམས་འཇོག་སྟེ་ཁུ་རྡུལ་རླུང་སེམས་ཀྱི་ཚོགས་པ་དག་ནས་འཁོར་བའི་ལུས་ངག་ཡིད་གསུམ་འཛག་བདེའི་བག་ཆགས་དང་བཅས་པ་སྤངས་ཏེ་སྐུ་གསུང་ཐུགས་ཡེ་ཤེས་རྡོ་རྗེའི་རང་བཞིན་རྡོ་རྗེ་སེམས་དཔའི་གནས་ཐོབ་པའི་མོས་པ་བྱ་སྟེ།དེ་དག་ནི་ཐུགས་རྡོ་རྗེ་དྲན་ཏིང་གི་སྒྲུབ་པ་ཆེན་པོ་ཐ་མར་དགེ་བའི་རྒྱུ་དང་འབྲས་བུའི་ཡན་ལག་གོ ། འདིར་མཁོ་བ་པོར་བསམ་སྐབས་བྱེད་བཅིངས་བཙན་ཐབས་དང་། སྲོག་རྩོལ་སྐབས་སྲོག་ཐུར་བསྲེས་རླུང་གི་སྤོག་ཆོག རྗེས་331

ཝཾདམ་ཆོས་རྫོགས་པ་ཆེནཝོའི་རྣམགཞགཝཾདྲན་འཁྲུལ་འཁོར་ཁྱད་པར་བ་སོགས་རྗེ་བཙུན་སྒྲོལ་མགོན་ཞབས་ཀྱི་གསུང་སྦྱོར་དྲུག་གི་ཁྲིད་རྒྱས་པ་དང་སྟན་ཐོག་གཅིག་མར་གསལ་མོད། འོན་ཀྱང་ལས་དང་པོ་པའི་མོས་སློབ་ལ་ནི་འདི་ཙམ་ལས་ལག་ལེན་་དུ་འཁྱེར་མི་ཐུབ་པའམ་འཁྱེར་དཀའ་བས། འདིར་ཤིན་ཏུ་རྒྱས་པ་ཞིག་བཤད་ཀྱང་གླེན་མས་བུ་ཕྲུག་གསོ་བའི་དཔེ་ལྟར་ཕན་མི་ཐོགས་པར་སེམས་ཏེ་མ་བྲིས་སོ། ། གཞན་ཡང་འགྲོ་འཆག་ཉལ་འདུག་སྐྱིད་སྡུག་བཟང་ངན་གང་གི་ཚེ་ཡང་། ཉམས་ལེན་པ་རྣམ་དག་ཅིག་ཡིན་ན་མི་གཡོ་གསུམ་ལྡན་གྱི་ངང་མ་ཤོར་བར་སྐྱོང་བ་ནི་ལམ་འཁྱེར་གྱི་མཆོག་ཡིན་ལ། རྨི་ལམ་འོད་གསལ་འཕོ་བ་སོགས་ཀྱི་དམིགས་ཕྲན་གཞན་བསྒོམ་པར་འདོད་ཚེ། ཁྲི་དག་གཞུང་ཉིད་དུ་གསལ་ཞིང་། སྤྱིར་ཡན་ལག་དྲུག་པོ་སྔ་ཕྱི་རྒྱུ་འབྲས་ཀྱི་འབྲེལ་བར་གནས་པས། སྔ་མ་སྔ་མ་རྒྱུད་ལ་ཚད་ལྡན་སྐྱེས་ན་ཕྱི་མ་ལ་དཀའ་ཚེགས་མེད་པས། ཐོག་མར་སོར་སྡུད་གནད་དུ་སོང་ནས་བརྟན་པ་ཐོབ་ཚེ། རྨི་ལམ་སོགས་གདམས་པའི་ཡན་ལག་རྣམས་ཤུགས་ཀྱིས་ཉམས་འོག་ཏུ་ཚུད་པར་འགྱུར་བ་ཡིན། ལས་དང་པོ་པའི་མོས་སྒོམ་པ་ཡལ་ཡོལ་ཙམ་བྱེད་པ་ལ་ནི་གེགས་དང་བོགས་གཉིས་ཀ་ཧ་ཅང་མི་འབྱུང་ལ།ལམ་རྟགས་གཞུང་ཚུགས་པ་ན་གེགས་སེལ་དང་བོགས་འདོན་དུ་མཁོ་བའི་གདམས་ངག་རྣམས་གཞན་དུ་གསལ་བ་དང་། དེ་ཡང་ཤིན་ཏུ་གལ་ཆེ་བ་ཡིན་ནོ། ། སྔོན་འགྲོ་དངོས་གཞིའི་གདམས་ངག རང་གི་ཉམས་མྱོང་། བླ་མས་ངོ་སྤྲད་ཚུལ་རྣམས་ཤིན་ཏུ་གསང་ཞིང་གདམས་ངག་འདི་ཉིད་མ་ཐོབ་པ་ལ་དཔེ་ཡང་བསྟན་པར་མི་བྱ་བ་དང་། གཉིད་སོགས་སྒྲིབ་པ་ལྔའི་དབང་དུ་མི་གཏོང་བ་སྤྱི་དང་། ཁྱད་པར་དུ་བླ་མ་དང་ཆོས་ལ་ཐེ་ཚོམ་ཅུང་ཟད་ཀྱང་མི་བྱ་བ་དང་།རྟགས་སྣང་གང་བྱུང་ལའང་དགའ་སྤྲོའམ་ཡང་ན་སྐྲག་འཇིགས་སོགས་སྤངས་ཏེ་གདམས་ངག་ལ་ངེས་ཤེས་བསྐྱེད་པ་ཡང་གལ་ཆེ་བ་ཡིན། རྩ་བའི་དམ་ཚིག་332

པོའི3སྡེ ་ བཀ་ཤཱ་ ཟད་ འ།འ་འ།་འ།སྩོ)འ།་ ཛིན།སྐའགི་ ཕེབ ཟུགིམ་ཉམས་པར་བསྲུང་ཞིང་། ཡན་ལག་གི་དམ་ཚིག་རྣམས་ཀྱང་ཅི་ནུས་ཀྱིས་བསྲུང་བ་དང་། དམ་ཚིག་ཉམས་ཆགས་སུ་འགྱུར་བ་ལ་ཡིག་བརྒྱ་བདག་འཇུག་ཚོགས་སྐོང་མེ་མཆོད་སོགས་ཀྱིས་ཕྱིར་བཅོས་ཤིང་བཤགས་པར་བྱེད་པ་དང་།དུས་རྟག་ཏུ་ཐུན་མོང་མིན་པའི་ཟབ་གསང་ལ་ཡིད་ཆེས་ཤིང་སྙིང་ནས་གཡོ་སྒྱུ་མེད་པའི་དད་པས་སྨོན་ལམ་ཟབ་མོ་རྣམས་ཡང་ནས་ཡང་དུ་བཏབ་པས་སྐྱེ་བ་འདིའམ་གཞན་དུ་མཆོག་ཏུ་མི་འགྱུར་བའི་བདེ་བ་དང་རྣམ་ཀུན་མཆོག་ལྡན་སྟོང་པ་ཉིད་ཟུང་དུ་འཇུག་པའི་ཡེ་ཤེས་ཀྱི་སྐུ་གདོན་མི་ཟ་བར་མངོན་དུ་བྱེད་པར་འགྱུར་རོ། ། ། །

ལེའུ་བདུན་པ། ཐུན་མིན་ནང་གི་སྔོན་འགྲོ།འདིར་ཐུན་མོང་མ་ཡིན་པའི་ནང་གི་སྔོན་འགྲོ་ལ། རྣལ་འབྱོར་བསྐྱེད་པའི་རིམ་པ་དང་། མན་ངག་རྫོགས་པའི་རིམ་པ། འཕོ་བའི་རིམ་པ་བཅས་ས་བཅད་ཆེན་པོ་གསུམ་དུ་ཕྱེས་ནས་སྔ་ཕྱི་འབྲེལ་ཆགས་པ་དང་། ཚིག་དོན་གྱི་ཆ་ལ་སྐྱོན་མེད་པ། བློ་རབ་འབྲིང་ཐ་གསུམ་ཀུན་གྱིས་གོ་སླ་བ་ལ་སོགས་པའི་ཁྱད་ཆོས་ལྷུན་གྱིས་རྫོགས་པ་ཞིག་བརྗོད་པར་བྱའོ། །ས་བཅད་དང་པོ། རྣལ་འབྱོར་བསྐྱེད་པའི་རིམ་པ།རྣལ་འབྱོར་བསྐྱེད་པའི་རིམ་པ་ལ་དབྱེ་ན། སྐུ་བསྐྱེད་རིམ་ཕྱག་རྒྱ་དང་།གསུང་བཟླས་པ་སྔགས། ཐུགས་འོད་གསལ་ཆོས་ཉིད་ཀྱི་རྣལ་འབྱོར་བཅས་གསུམ་ཡོད་པར་གྲགས་སོ། །དང་པོ། སྐུ་བསྐྱེད་རིམ་ཕྱག་རྒྱའི་སྐོར།སྐུ་བསྐྱེད་རིམ་ཕྱག་རྒྱ་ནི། རྩ་བར། དང་པོ་སྲུང་འཁོར་རྟེན་དབུས་སུ། ། ལྷར་བསྐྱེད་ཡེ་ཤེས་དགུག་བསྟིམ་རྗེས། ། ཞེས་གསུངས་པ་ལྟར་དེ་ལ་བཞི་ཡོད་དེ། རྒྱུ་ཏིང་ངེ་འཛིན་རྣམ་གསུམ་གྱིས་ཁོག་ཕུབ་པ་དང་། འབྲས་བུ་རྟེན་དང་བརྟེན་པའི་དཀྱིལ་འཁོར་བསྐྱེད་པ། རང་བཞིན་ཡེ་ཤེས་ཀྱི་འཁོར་ལོ་དྲང་ཞིང་བསྟིམ་པ། དམིགས་པའི་གཙོ་བོར་ལྷའི་སྣང་ཞེན་ལ་བསླབ་པ་བཅས་སོ། །334

༠ཡིན༦༽ ཕབ ་རྔ་ 4སྐོ ༤རྣ་རྔོ།་སྒྱུསྒྲོ ཕག1སྤྲོདང་པོ་རྒྱུ་ཏིང་ངེ་འཛིན་རྣམ་གསུམ་གྱིས་ཁོག་ཕུབ་པ་ནི། ཐོག་མར་སྔོན་འགྲོའི་རིམ་པ་དེ་རྣམས་ཡུན་རིང་ཐུང་ཇི་ལྟར་དྲག་ལ་འཇུར་བ་ཞིག་བཏང་།མཚམས་དེ་ནས་སྟན་བདེ་བ་ལ་ལུས་གནད་ཆོས་བདུན་དྲང་པོར་བསྲང་། ངག་གནད་རླུང་རོ་སོ་མར་བཞག སེམས་གནད་རང་ལུས་ཐ་མལ་དུ་གནས་པ་འདིས་མངོན་པར་མཚོན། འདི་ལྟར་སྣང་ཞིང་དེར་བཏགས་པའི་གཟུང་འཛིན་གཉིས་བསྡུས་ཀྱི་ཆོས་ཐམས་ཅད་ནམ་མཁའ་ལ་འཇའ་ཡལ་བ་ལྟར་གྱུར་པར་བསམ་ལ་སེམས་སྣང་མེད་དུ་ཅུང་ཟད་བཞག དེ་ནས་ཨོཾ་མ་ཧཱ་ཤུ་ནྱ་སོགས་བརྗོད་ཅིང་། ཆོས་ཐམས་ཅད་ཀྱི་གནས་ལུགས་གདོད་ནས་མ་སྐྱེས་པའི་སྟོང་པ་ཉིད་དེ་བཞིན་ཉིད་སྤྲོས་པའི་མཐའ་ཐམས་ཅད་དང་བྲལ་བའི་ངང་ལ་དར་ཅིག་མཉམ་པར་འཇོག་པ་དང་། དེ་བཞིན་ཉིད་ཀྱི་ཏིང་ངེ་འཛིན་དེ་འཆི་བ་དག་པ་ཆོས་སྐུའོ་སྙམ་པའི་ང་རྒྱལ་བཟུང་། ཡེ་གདོད་མ་ནས་ཆོས་ཐམས་ཅད་ཀྱི་གནས་ལུགས་དེ་ལྟར་ཡིན་ན་ཡང་། རང་གིས་མ་རྟོགས་པའི་སྟབས་ཀྱིས་རང་གཞན་སེམས་ཅན་ཐམས་ཅད་འཁྲུལ་བ་ཨ་འཐས་པས་མེད་སྣང་འཁོར་བར་འཁྱམས་པ་ལ་འཛིན་མེད་སྒྱུ་མ་ལྟ་བུའི་སྙིང་རྗེ་བསྒོམ་པ་ཀུན་ཏུ་སྣང་བའི་ཏིང་ངེ་འཛིན། བར་དོ་དག་པ་ལོངས་སྐུའོ་སྙམ་དུ་བསམ། སྟོང་པ་ཉིད་དང་སྙིང་རྗེ་ཆེན་པོའི་སྒོམ་པ་དེ་ཉིད་ཟུང་དུ་འཇུག་པའི་རང་རྩལ་འགག་པ་མེད་པ་ལས་རང་གི་རིག་པ་ཧཱུཾ་ཡིག་དཀར་པོ་ཆེ་ཆུང་ཡིད་ལ་འཆར་བ་གང་བདེ་བ་གསལ་འཚེར་འོད་དུ་འབར་བ་ཞིག་བར་སྣང་ལ་ཡེ་རེ་ཡོད་པ་རྩེ་གཅིག་ཏུ་གསལ་བཏབ་པ་རྒྱུ་ཡི་ཏིང་ངེ་འཛིན་ཏེ། དེ་ཡང་དམིགས་པ་སྔ་མ་མ་གསལ་གོང་ནས་ཕྱི་མ་ནག་ནོག་ཅིག་བསྒོམ་ན་སླར་ལང་ཤོར་གྱི་བློ་ཁོ་ནར་འགྲོ་བས།ལས་དང་པོ་བས་ཐོག་མར་དེ་ལ་གོམས་འདྲིས་བརྟན་པོ་ཞིག་ཏུ་མ་གྱུར་པའི་བར་དུ་གཞན་ལ་མ་ཡེངས་པར་རྩེ་གཅིག་ཏུ་བསྒོམ་པ་ཧ་ཅང་གལ་ཆེ་བ་དང་།335

འཇི མའཛུས་རྫོ ས་སྡ་ཆེ ཟུསྒོའི་ མ ཞགཛའིསྐྱེ་བ་དག་པ་སྤྲུལ་པའི་སྐུའོ་སྙམ་དུ་ང་རྒྱལ་བཟུང་། དེ་ཙམ་དུ་མ་ཟད་རྟེན་དང་བརྟེན་པ་བཅས་པ་ཐམས་ཅད་ལ་གཞི་འབྲས་འབྲེལ་བའི་ང་རྒྱལ་ལ་བསླབ་འདོད་ན་རྡོར་སེམས་རྩ་བའི་ཁྲིད་ཡིག་བཞིན་ཤེས་པར་བྱའོ། ། དེ་དག་ཆད་པའི་སྐྱོན་དུ་མི་འགྱུར་ཏེ་ཕྱི་མ་འདིའི་ཁོངས་སུ་ཐམས་ཅད་འདུ་བའི་གནད་ཀྱིས་སོ། །ཞེས་གསུངས་པ་ལྟར་ཡིན་ནོ། །གཉིས་པ་འབྲས་བུ་རྟེན་དང་བརྟེན་པའི་དཀྱིལ་འཁོར་བསྐྱེད་པ་ནི། དེ་ལ་དབྱེ་ན་གཉིས་ཏེ། རྟེན་གྱི་དཀྱིལ་འཁོར་བསྒོམས་པ་དང་བརྟེན་པ་དམ་ཚིག་པའི་དཀྱིལ་འཁོར་བསྐྱེད་པའོ། ། དེ་ལས་རྟེན་གྱི་དཀྱིལ་འཁོར་བསྒོམས་པ་ནི།རྒྱུའི་ཧཱུཾ་ཡིག་དེ་ལས་འོད་ཟེར་ཁ་དོག་ལྔ་ལྡན་བུན་ཟེར་གྱིས་འཕྲོས་པས་རྡོ་རྗེ་སྔོན་པོ་འབའ་ཞིག་གི་སྲུང་བའི་གུར་ཁང་གསལ་གདབ་པ་ནི། དེ་ཡང་འོག་གཞི་ཐམས་ཅད་རྡོ་རྗེའི་ས་གཞི་བརྡལ་བ། ལོགས་རྡོ་རྗེའི་ར་བ་ཟླུམ་པོ་མཐོ་ཞིང་ཡངས་པ། དེའི་སྟེང་དུ་རྡོ་རྗེའི་གུར་ཕུབ། ར་གུར་གྱི་སྦྲེལ་མཚམས་ནས་ཕྱིར་འཕྱར་བའི་སྣེ་ལ་རྡོ་རྗེའི་དྲྭ་བ་དང་དྲྭ་བ་ཕྱེད་པ་འཕྱང་ཞིང་། ནང་དུ་རྡོ་རྗེའི་བླ་བྲེ་བྲེས་པ་དང་། ར་བའི་སྐོར་བ་ལ་རྡོར་ཕྲེང་གིས་བཅིངས་པ་དང་།གུར་གྱི་རྩེར་རྡོ་རྗེ་ཕྱེད་པའི་ཏོག་གིས་མཛེས་པ། མདོར་ན་དབང་པོའི་ལག་གི་རྡོ་རྗེས་ཀྱང་གཞོམ་དུ་མེད་པའི་སྲུང་བའི་གུར་ཁང་ཡངས་ཤིང་རྒྱ་ཆེ་བར་བསམ།དེའི་ཕྱིར་ཡེ་ཤེས་ཀྱི་མེ་ཁ་དོག་ལྔ་ལྡན་དུས་མཐའི་མེ་ཡི་ཕུང་པོ་ལྟར་འུར་འུར་ཆེམ་ཆེམ་དྲག་ཏུ་འབར་བས་གཡས་སྐོར་དུ་འཁོར་བར་བསམ། དེ་ལྟར་གསལ་ཐེབས་པ་ན་ནམ་མཁར་གནས་པའི་རྒྱུའི་ཧཱུཾ་ཡིག་དེ་ལས་འོག་ཏུ་ཡི་གེ་རིམ་པ་བཞིན་དུ་ཨེ་ཡི་རྂ་ཝཾ་ལྂ་སུྂ་རྣམས་རིམ་པར་ཆད་པ་ལས་ཨེ་ལས་ནམ་མཁའི་དཀྱིལ་འཁོར་ཆོས་ཀྱི་འབྱུང་གནས་འབྱམས་ཀླས་པའི་དབྱིངས། ཡོ་ལས་རླུང་གི་དཀྱིལ་འཁོར་ལྗང་གུ་རྒྱ་གྲམ། དེའི་སྟེང་དུ་རྂ་ལས་མེའི་དཀྱིལ་འཁོར་དམར་336

༠མིན34 ཕབ ་ཤཱ་ 4སྐེ ཡིན་སྒོནསྡོ་ ཕག)སྤྲོཔོ་གྲུ་ས།སུམ་པ། དེའི་སྟེང་དུ་ཝཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ།དེའི་སྟེང་དུ་ལྂ་ལས་སའི་དཀྱིལ་འཁོར་སེར་པོ་གྲུ་བཞི་པ་རྣམས་རེག་ཅིང་མ་འབྱར་བར་བརྩེགས་མར་གནས་པར་བསམ། དེའི་སྟེང་དུ་རྂ་ལས་མེའི་དཀྱིལ་འཁོར་དམར་པོ་གྲུ་གསུམ་པ། དེའི་སྟེང་དུ་སུྂ་ལས་རིན་པོ་ཆེ་སྣ་བཞི་ལས་གྲུབ་པའི་རི་རབ་མཐོ་ཞིང་ཡངས་པའི་སྟེང་དུ་རྡོ་རྗེའི་ས་རྡུལ་གྱིས་འོག་གཞི་ཐམས་ཅད་ཁོད་སྙོམས་པར་བྱས་པའི་གཞི་ལ་སྣ་ཚོགས་པད་མ་འདབ་མ་སུམ་ཅུ་རྩ་གཉིས་པ་གེ་སར་གྱི་རྒྱ་དང་མཉམ་པའི་གཞི་ལ་ཉི་མའི་དཀྱིལ་འཁོར་གྱི་སྟེང་དུ་སྣ་ཚོགས་རྡོ་རྗེ་རྭ་བངྷྲུ་གཉིས་པ་སྟེ་ཤར་གྱི་རྭ་གསུམ་དཀར། ལྷོ་ཡི་རྭ་གསུམ་སེར། ནུབ་ཀྱི་རྭ་གསུམ་དམར། བྱང་གི་རྭ་གསུམ་ལྗང་། དབུས་ཀྱི་རྭ་གསུམ་མཐིང་ག་གྲུ་བཞི་པ་ལེབ་ཆགས་ཀྱི་རྣམ་པ་ཅན་གྱི་དབུས་སུ་ནམ་མཁར་གནས་པའི་རྒྱུ་ཡི་ཧཱུཾ་ལས་ཧཱུཾ་ཡིག་ཁ་དོག་ལྔ་དང་ལྡན་པ་ཆད། དེ་ཡོངས་སུ་གྱུར་པ་ལས་རིན་པོ་ཆེ་སྣ་བཞི་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་པ་ནང་ནས་རིམ་པ་བཞིན་དཀར་མཐིང་སེར་དམར་ལྗང་བའི་རྩིག་པ་རིམ་པ་ལྔས་བསྐོར་བ།ཕ་གུ་དང་དྲྭ་བ་དྲྭ་ཕྱེད། ཤར་བུ་མདའ་ཡབ་དང་བཅས་པ། རྩིག་པའི་རྩ་བར་འདོད་ཡོན་གྱི་སྣམ་བུ་ལ་མཆོད་པའི་ལྷ་མོའི་ཚོགས་ཀྱིས་བསྐོར་བ། ནང་ཀ་བ་བརྒྱད་ཀྱིས་བཏེགས་ཤིང་རྡོ་རྗེའི་གདུང་གིས་ཕུབ་པའི་ཡ་ཕུབ་ཕྱུར་བུའི་རྩེར་རྡོ་རྗེའི་ཏོག་གིས་སྤྲས་པ། སྒོ་བཞི་ཀ་བ་བཞི་བཞིས་བཏེགས་ཤིང་རྟ་བབས་སྣམ་བུ་བརྒྱད་པ་ཆོས་འཁོར་རི་དྭགས་གདུགས་དང་བཅས་པ་སྟེ། ཤར་དཀར་པོ།ལྷོ་སེར་པོ། ནུབ་དམར་པོ། བྱང་ལྗང་གུ། ཚད་དང་མཚན་ཉིད་ཐམས་ཅད་ཡོངས་སུ་རྫོགས་པ་ཞིག་ལམ་གྱིས་གསལ་གདབ། དེ་ལྟར་གསལ་ཐེབས་པ་ན།དབུས་སུ་སྣ་ཚོགས་པདྨ་འདབ་མ་བརྒྱད་པ་གེ་སར་ཟེ་ཕོལ་དང་བཅས་པའི་སྟེང་དུ་སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་མཐོ་ཞིང་ཡངས་པ།337

ཛའི མ་ཆོས་རྫོགས་པ་ཆེ བསྒོའི་ མཕན གཛ〉དེའི་སྟེང་དུ་པདྨ་དང་ཟླ་བྷའི་གདན་དང་བཅས་པ་རྣམས་གསལ་གདབ། གལ་ཏེ་དབང་རྟུལ་རྣམས་ཀྱིས་གཞལ་ཡས་ཁང་གསལ་ཐེབས་པར་དཀའ་ཙམ་བྱུང་ན། སྲུང་འཁོར་གྱི་དབུས་སུ་པད་ཟླའི་གདན་ཁོ་ན་གསལ་བཏབ་པས་ཀྱང་དམིགས་པ་གསལ་བདེ་ཞིང་དོན་གྱི་གནད་ཚང་བར་འགྱུར་བ་ཡིན། གང་ལྟར་ཡང་དེ་ལྟར་རྟེན་གྱི་དཀྱིལ་འཁོར་ལ་གསལ་ཐེབས་པ་ན། བརྟེན་པ་དམ་ཚིག་པའི་དཀྱིལ་འཁོར་བསྐྱེད་པའི་ལས་སུ་འཇུག་དགོས། བརྟེན་པ་དམ་ཚིག་པའི་ལྷའི་དཀྱིལ་འཁོར་བསྐྱེད་པ་ནི། ནམ་མཁའི་ཧཱུཾ་ཡིག་ཉིད་གདན་སྟེང་དུ་བབས་པ་གསུང་ཡིག་འབྲུའི་ཆོ་ག དེ་རིགས་ཀྱི་ཕྱག་མཚན་རྡོ་རྗེའི་ལྟེ་བར་ཧཱུཾ་གིས་མཚན་པར་གྱུར་པ་ཐུགས་ཕྱག་མཚན་གྱི་ཆོ་ག དེ་ལས་འོད་ཟེར་སྤྲོ་བ་དང་བསྡུ་བའི་སྦྱོར་བས་སངས་རྒྱས་ཀྱི་མཛད་པ་བསྒྲུབས་པ་དེ་ལྷར་བསྐྱེད་པ་ནི་སྐུ་ཡོངས་སུ་རྫོགས་པའི་ཆོ་ག་སྟེ། དེ་ཡང་ཕྱག་མཚན་ས་བོན་གྱིས་མཚན་པ་དེ་ལས་འོད་ཟེར་འཕྲོས། ཕྱོགས་བཅུའི་རྒྱལ་བ་རྣམས་ལ་སྐུ་གསུང་ཐུགས་མཉེས་པའི་མཆོད་པ་ཕུལ། སེམས་ཅན་ཐམས་ཅད་ལ་ཕོ་ཉ་བས་ལས་ཉོན་གྱི་སྡིག་སྒྲིབ་སྦྱངས། འོད་ཟེར་ཚུར་འདུས་ཡོངས་སུ་གྱུར་པ་ལས་ཨོཾ་བཛྲ་ས་ཏྭ་ཨཱཿཞེས་བརྗོད་པས་རང་ཉིད་སྐད་ཅིག་གིས་བཅོམ་ལྡན་འདས་དཔལ་རྡོ་རྗེ་སེམས་དཔའ་སྐུ་མདོག་དུང་ལྟར་དཀར་བ། ནོར་བུ་ཆུ་ཤེལ་ལྟར་འཚེར་བ། གངས་རི་ལ་ཉི་ཟེར་ཕོག་པ་ལྟ་བུའི་གཟི་བྱིན་རབ་ཏུ་རྒྱས་པ། ཞལ་གཅིག་ཕྱག་གཉིས་པ་ཞི་ཞིང་འཛུམ་པའི་ངང་ཚུལ་བཟང་པོ་དང་ལྡན་པ། ཕྱག་གཡས་པས་གསེར་གྱི་རྡོ་རྗེ་རྩེ་ལྔ་པ་ཐུགས་ཀར་གཏོད་དེ་འཛིན་པ། ཕྱག་གཡོན་སྣང་སྟོང་དངུལ་དཀར་གྱི་དྲིལ་བུ་དཀུར་བརྟེན་པ་ཤེས་རབ་མ་ལ་འཁྱུད་པ། ཞབས་རྡོ་རྗེའི་སྐྱིལ་ཀྲུང་ལྷམ་མེར་བཞུགས་པ། དབུ་སྐྲ་མཐོན་མཐིང་རལ་པའི་ཐོར་ཚུགས་ཅན་རིན་པོ་ཆེའི་རྐེད་ཆིངས་དང་། ནོར་བུའི་རྩེ་ཕྲན་གྱིས་བརྒྱན་པ། སྐུ་སྟོད་338 ་

༠མིནརྦེསྒོ པ་ ་ཆེ་ ་སྦྱོན ༤ད་སྒོནཤསྤྲེ ཕར1སྤྲོལདར་དཀར་པོ་གསེར་གྱི་ངང་རིས་ཅན་གྱི་སྟོད་གཡོགས་དང་ཚིག་གུའི་སྨད་དཀྲིས་ཅན། ཟི་ལྡིར་ཅོད་པན། གར་གྱི་ཕུ་དུང་སྟེ་དར་གྱི་ཆས་གོས་ལྔ་དང་།རིན་པོ་ཆེའི་དབུ་རྒྱན་སྙན་ཆ་མགུལ་རྒྱན་དཔུང་རྒྱན་སེ་མོ་དོ། ཕྱག་ཞབས་གདུ་བུ་སྐ་རགས་དོ་ཤལ་ལ་སོགས་པས་མཛེས་པར་བརྒྱན་པ། འོད་ཟེར་མཐའ་ཡས་མུ་མེད་པར་སྤྲོ་བའི་བདག་ཉིད་ཅན་དུ་ལམ་གྱིས་གསལ་གདབ། དེ་ལ་གསལ་སྣང་ཐོན་བྱུང་བ་དང་དེའི་བར་དུ་ཡུམ་རྡོ་རྗེ་སྙེམས་མ་དཀར་མོ་ཞལ་གཅིག་ཕྱག་གཉིས་མ་བཅུ་དྲུག་ལོན་པའི་ལང་ཚོ་དང་ལྡན་པ། ཕྱག་གཡས་པས་གྲི་གུག་འཛིན་པས་ཡབ་ཀྱི་མགུལ་ནས་འཁྱུད་པ། ཕྱག་གཡོན་ཐོད་པའི་བདུད་རྩི་སྟོབ་པ། དབུ་སྐྲ་གནག་སྣུམ་རྒྱབ་ཏུ་སིལ་བུར་གྲོལ་བ། བྷ་ག་དང་ནུ་མའི་འཁོར་ལོ་རབ་ཏུ་རྒྱས་པ། དར་དང་རིན་པོ་ཆེའི་ཕྱག་རྒྱ་ལྔས་བརྒྱན་པ།ཞབསགཉིས་ལོང་བུ་འདུད་པའི་ཚུལ་གྱིས་པད་སྐྱིལ་གྱིས་ཡབ་ཀྱི་སྐུ་སྐེད་ནས་འཁྲིལ་བ། གཉིས་ཀ་བདེ་སྟོང་ཟུང་འཇུག་གི་ངོ་བོར་ལྷམ་མེར་བཞུགས་པར་བསམ་ལ་རིམ་གྱིས་གསལ་བཏབ་ཅིང་བསྒོམ་པར་བྱའོ། ། དེ་ལས་དང་པོ་བས་ཐོག་མ་ནས་གསལ་ཐེབས་པ་དཀའ་ན་མདུན་དམིགས་བརྟེན་བྲིས་སྐུ་ལྟ་བུ་མཚར་ལ་ཡིད་དུ་འོང་བ་ཞིག་དངོས་སུ་བཀྲམ་ཞིང་། དེ་ལ་མིག་རེངས་རེངས་སུབལྟས་པས་དེའི་རྣམ་པ་ཡིད་ཡུལ་དུ་གསལ་ལེགས་པར་ཐེབས་པའི་བར་དུ་འབད་པ་དང་། དེ་ལ་དཔེ་བྱས་ཏེ་ཡང་དང་ཡང་དུ་བསྒོམ། དེ་ལྟར་གསལ་ཐེབས་ཤིང་བརྟན་པོར་གྱུར་པ་ན། སྤྱི་བོར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོ་རྣམས་སངས་རྒྱས་ཐམས་ཅད་ཀྱི་སྐུ་གསུང་ཐུགས་རྡོ་རྗེ་གསུམ་གྱི་རང་བཞིན་དུ་བསམ་པར་བྱའོ་ཞེས་གསུངས་པ་ལྟར་ཡིན་ནོ། །གསུམ་པ་རང་བཞིན་ཡེ་ཤེས་ཀྱི་འཁོར་ལོ་དྲངས་ཤིང་བསྟིམ་པ་ནི། དེ་339

ཛའི མ་ཆོས་རྫོགས་པ་ཆེ ཡོའི་ མ་གཞགཛའིལྟར་གསལ་ཐེབས་པར་གྱུར་པ་ན། རང་གི་ཐུགས་ཀའི་ཧཱུཾ་ལས་འོད་ཟེར་ཁ་དོག་ལྔ་ལྡན་བུན་ཟེར་གྱིས་འཕྲོས་པས་ཕྱོགས་དུས་ཀྱི་བདེ་བར་གཤེགས་པ་ཐམས་ཅད་ཆོས་སྐུ་འགྱུར་བ་མེད་པའི་ཀློང་ལས་གཟུགས་སྐུ་བཅོམ་ལྡན་འདས་དཔལ་རྡོ་རྗེ་སེམས་དཔའི་རྟེན་བརྟེན་པའི་དཀྱིལ་འཁོར་ཉིད་འཁོར་ལོའི་རྣམ་པར་བཞེངས་སུ་གསོལ་སྙམ་དུ། ཨོཾ་ཨེ་བྱེ་ཧི་མ་ཧཱ་ཀཱ་རུ་ཎི་ཀ་དྲྀ་ཤྱ་ཧོཿ ཞེས་བརྗོད་པས་བསྒོམ་པ་དང་ཅི་འདྲ་བའི་ཡེ་ཤེས་སེམས་དཔའ་མདུན་གྱི་ནམ་མཁར་སྤྱན་དྲངས་པ་ལ། ས་མ་ཡ་ཧོཿ ས་མ་ཡ་སྟྭཾསྟྭཾཿ ཛཿཧཱུཾ་བཾཧོཿ ཞེས་བརྗོད་པས་ཆུ་ལ་ཆུ་བཞག་པ་བཞིན་དུ་རང་ལ་གཉིས་སུ་མེད་པར་བསྟེམས་ཏེ།དམ་ཡེ་ལ་མཆོག་དམན་དུ་འཛིན་པའི་ཞེན་རྟོག་སྤངས་ཏེ་བསྒོམ་པར་བྱའོ་ཞེས་གསུངས་པ་ལྟར་ཡིན།བཞི་པ་ལྷའི་སྣང་ཞེན་ལ་བསླབ་པ་ལ་ནང་གསེས་སུ་དབྱེ་ན་བཞི་ཡོད་ཅིང་། དེ་ལས་རྣམ་པ་སྤྱི་ལ་སེམས་འཛིན་པ་ནི། ཇི་སྐད་དུ། སྐུ་ཡི་ཆ་བྱད་ཡོངས་རྫོགས་པཿ མེ་ལོང་ནང་གི་གཟུགས་བརྙན་བཞིནཿ གསལ་ལ་ཡེངས་པ་མེད་པར་བསྒོམཿ ཞེས་གསུངས་པ་ལྟར་དམིགས་པ་སྔ་མ་དེ་ལ་གོམས་པར་བྱས་ཏེ་གོམས་པ་ན། ཐ་མལ་གྱི་རྣམ་རྟོག་རགས་པ་འཇོམས་པའི་ཕྱིར་སྐུའི་རྣམ་པ་ཞལ་ཕྱག་ཡོངས་སུ་རྫོགས་པ་ཅིག་ཅར་དུ་གསལ་བཏབ་ཅིང་། བྲིས་སྐུ་ལྟ་བུའི་གཅམ་གཅམ་མ་ཡིན། འབུར་སྐུ་ལྟ་བུའི་རྡོས་རྡོས་མ་ཡིན། སྣང་བ་གཟུགས་སུ་གྲུབ་ལ་འཛིན་པ་གཟུགས་སུ་མ་གྲུབ་པ། ནམ་མཁའི་འཇའ་ཚོན་ནམ་མེ་ལོང་ནང་གི་གཟུགས་བརྙན་ནམ། དཔེར་ན་རྫིང་བུ་གསལ་དྭངས་རྙོག་པ་མེད་པའི་ནང་དུ་ཟླ་བའི་གཟུགས་བརྙན་ཤར་བ་ལྟར་གསལ་བཏབ་ལ། ལྷ་སྐུ་གསལ་སྟོང་དེ་ལ་གནད་དུ་བསྣུན་ནས་རྩེ་གཅིག་མཉམ་པར་འཇོག་པའོ། །བྱེ་བྲག་ལ་སེམས་འཛིན་པ་ནི། ཇི་སྐད་དུ། དེ་གོམས་སྐུ་ཡི་ཆ་ཤས་ནསཿ340

༠ཡིན3སྡེ ཕབ ་ཡིན ་སྦྱོན ཡིད་ཅན་11 ཕར1སྤྲོརྒྱན་ཆ་ཕྲ་མོའི་བར་དག་ཏུཿ རིམ་པ་བཞིན་དུ་གསལ་བར་བསྒོམཿ ཞེས་གསུངས་པ་ལྟར། དམིགས་པ་སྔ་མ་དེ་ལ་གོམས་པ་ན་ཐ་མལ་གྱི་རྣམ་རྟོག་ཕྲ་བ་འཇོམས་པའི་ཕྱིར་བྱེ་བྲག་ལ་སེམས་འཛིན་པ་སྟེ། ལྷ་སྐུའི་རྣམ་པ་གསལ་བ་དེ་ལ་འཛིན་པ་མེད་པ་དེ་ཡང་སྤྱན་དཀྱུས་རིང་་པ་དང་། སྤྱན་རས་ནག་རིལ་ལེ་བ།སྤྱན་རྩ་དམར་འཁྱུག་གེ་བ། ཞལ་གྱི་མཆུ་སྒྲོས་བུམ་པའི་ཁ་དོག་ལྟར་དམར་སལ་ལེ་བ་སོགས་མདོར་ན་ཞབས་སེན་གྱི་བར་སྐུའི་ཆ་ཤས་རེ་རེ་ནས་གསལ་སྣང་འདོན་ཞིང་། དབུའི་ནོར་བུ་ནས་ཕྱག་ཞབས་ཀྱི་གདུ་བུ་ཚུན་ཆད་ཀྱི་རྒྱན་ཆ་ཕྲ་མོའི་བར་ཡང་རེ་རེ་ནས་གསལ་སྣང་ཕྲ་ཞིང་ཞིབ་པར་འདོན་པར་བྱས་ཏེ་རེ་རེ་ལ་སེམས་བཟུང་བ་དང་། ཤེས་པ་བྱིངས་ཤས་ཆེ་ན་མིག་གི་ལྟ་སྟངས་ཀྱང་གྱེན་དུ་བསྟན། གདན་ནས་དབུའི་ནོར་བུའི་བར་ཡས་རིམ་གྱིས་གསལ་བཏབ་སྟེ་བསྒོམ། འཕྲོ་ཞིང་རྒོད་ན་མིག་གི་ལྟ་སྟངས་ཀྱང་ཐུར་དུ་ཕབ་ལ། དབུའི་ནོར་བུ་ནས་པད་གདན་གྱི་བར་མས་རིམ་གྱིས་གསལ་བཏབ་སྟེ་བསྒོམ། དེ་ལྟར་གསལ་ཐེབས་པ་དང་ཡང་ཅིག་ཅར་དུ་ལམ་གྱིས་གསལ་བཏབ་ལ་རྣམ་པ་ལམ་མེ་བ་དེ་ལ་སེམས་འཛིན་པའོ། །ང་རྒྱལ་ལ་སེམས་འཛིན་པ་ནི། ཇི་སྐད་དུ། དེ་གོམས་པ་ནི་རྡོ་རྗེ་སེམསཿདངོས་ཡིན་སྙམ་པའི་ང་རྒྱལ་བཟུང་ཿ ཞེས་གསུངས་པ་ལྟར། དམིགས་པ་སྔ་མ་དེ་ལ་གོམས་པ་ན་ཐ་མལ་གྱི་ཞེན་པ་ལྡོག་པའི་དོན་དུ་ང་རྒྱལ་ལ་བསླབ་དགོས་ཤིང་། དེ་ཡང་སེམས་སྤངས་པའི་ཕ་རོལ་ན་ལྷ་མེད། ལྷ་སྤངས་པའི་ཕ་རོལ་ན་སེམས་མེད། སེམས་དང་ལྷ་སྐུ་གཉིས་སུ་མེད་པ་ཡིན། དེ་ཡང་སྐྱོན་ཀུན་ཟད།ཡོན་ཏན་ཀུན་རྫོགས། དགོས་འདོད་ཀུན་སྩོལ་རྒྱལ་བ་ཀུན་གྱི་བདག་ཉིད་བཅོམ་ལྡན་འདས་རྡོ་རྗེ་སེམས་དཔའ་དེ་ཉིད་གློ་བུར་གསར་དུ་བྱུང་བའི་ཆོས་མ་ཡིན་པར་ཡེ་གདོད་མ་ཉིད་ནས་ང་རང་ཡིན་ནོ་སྙམ་དུ་ང་རྒྱལ་བཟུང་། དེ་ཉིད་341

ཐོ〉 མ་ཆོས་རྔོ ས་ས་ཆེ ༠སྡོའི་ མ ཞ ཐོའིགཉུག་མར་འཁྱེར་ཤེས་ན་ཡང་དག་པའི་ཉེ་ལམ་དུ་འགྱུར་བས་ན། དེ་ལྟར་ལྷ་སྐུ་རང་གི་རིག་པའི་རྩལ་དུ་ཤེས་པའི་ངེས་ཤེས་ཁྱད་པར་ཅན་མ་སྐྱེས་པའི་བར་དུ་ནན་ཏན་གྱིས་བསྒོམ་པའོ། །དག་དྲན་ལ་བསླབ་པ་ནི། ཇི་སྐད་དུ། དེ་གོམས་ཕྱག་རྒྱའི་བྱེ་བྲག་རྣམསཿ རྣམ་མང་འགྲོ་བ་འདུལ་བའི་ཕྱིརཿ བརྟན་སེམས་དག་པ་དྲན་པ་དང་ཿ སྟོང་གསུམ་ཡིག་འབྲུར་གཞུག་པ་སོགསཿ གོམས་པ་བརྟན་པོར་མ་གྱུར་པརཿ རྩེ་གཅིག་འབད་དེ་སྒོམ་པར་བྱཿ ཞེས་གསུངས་པ་ལྟར། དེ་ལ་གོམས་པར་གྱུར་པ་ན་ཡེ་གདོད་མ་ཉིད་ནས་རྫོགས་པའི་སངས་རྒྱས་ཀྱི་ཡེ་ཤེས་ཀྱི་སྐུ་ལ་གཟུང་འཛིན་གྱི་མཚན་མ་རྡུལ་ཙམ་ཡང་མི་སྣང་མོད། འོན་ཀྱང་འགྲོ་བ་རྣམས་གང་དང་གང་འདུལ་བའི་ཕྱིར་འདི་ལྟར་སྐུ་མདོག་དང་ཞལ་ཕྱག་ཡབ་ཡུམ་འཁྲིལ་སྦྱོར་ལ་སོགས་པའི་རྣམ་པར་བསྟན་པ་འདི་དང་འདིའོ་སྙམ་དུ་དག་པ་དྲན་པར་བྱས་ཏེ་མདོ་འགག་ནི་གཉུག་མ་ཆོས་ཉིད་ཀྱི་སྟེང་ན་སངས་རྒྱས་ཀྱི་ཡོན་ཏན་དེ་ལྟར་གློ་བུར་གསར་བྱུང་དུ་གྲུབ་པ་ཞིག་མིན་ཞིང་། ཡེ་གདོད་མ་ཉིད་ནས་རང་བཞིན་ལྷུན་གྲུབ་ཏུ་བཞུགས་པའོ་སྙམ་དུ་བསམ། དེ་ལ་གོམས་པར་གྱུར་པ་ནས་གཞན་ཡང་བསྐྱེད་རིམ་གྱི་རྩལ་འདོན་ཕྱིར་ཕྲ་བའི་གནད་ལ་སློབ་པ་སྟེ། རྟེན་གཞལ་ཡས་ཁང་ཡུངས་འབྲུ་ཙམ་གྱི་ནང་དུ་བརྟེན་པ་ལྷ་རི་རབ་ཙམ་དུ་བསྒོམ་པ་དང་། ཡང་རེས་འགར་རྟེན་གཞལ་ཡས་ཁང་སྟོང་གསུམ་གྱི་སྟོང་ཆེན་པོའི་འཇིག་རྟེན་ཙམ་གྱི་ནང་དུ་བརྟེན་པ་ལྷ་ཡུངས་འབྲུ་ཙམ་དུ་བསྒོམ་པ་སོགས་མདོར—ན་གོང་ལྟར་བསྒོམས་ཀྱང་དོག་པ་དང་། ཡངས་པ་དང་། མི་འཚམ་པ་ལ་སོགས་པའི་སྐྱོན་མེད་པར་བདེ་བ་ནམ་མཁའ་ལ་མདུང་སྐོར་བ་ལྟ་བུར་ཐ་མལ་གྱི་རྣམ་རྟོག་གིས་འཕྲོག་ཏུ་མེད་པར་མ་གྱུར་གྱི་གར་དུ་རྩེ་གཅིག་ཏུ་བསྒོམ་པར་བྱའོ། ། ཞེས་གསུངས་པ་ལྟར་ཡིན་ནོ། །342

ཐོའིལེ ཕབ ་བ ཤཱསྐོ ༥ནང་གི་སྨོ ཕརཀྲོགཉིས་པ། གསུང་བཟླས་པ་སྔགས་ཀྱི་སྐོར།གསུང་བཟླས་པ་སྔགས་ལ་བསླབ་པ་ལ་དབྱེ་ན། རགས་པ་རླུང་བཟླས་ལ་བསླབ་པ་དང་། ཕྲ་བ་རྡོར་བཟླས་ལ་བསླབ་པ། སྐྱོན་ངག་གི་བཟླས་པ་ལ་བསླབ་པ་སྟེ་གསུམ་ཡོད་པར་གྲགས་སོ། །རགས་པ་རླུང་བཟླས་ལ་བསླབ་པ་ནི། ཇི་སྐད་དུ། གཉིས་པ་ཡེ་ཤེས་ཐུགས་སྲོག་གིཿ ཏིང་འཛིན་ཧཱུཾ་ལ་མ་ཡེངས་བཟུང་ཿ ཁ་སྦྱོར་རླུང་བཅིངས་ཡིད་བཟླས་བྱཿ ཞེས་གསུངས་པ་ལྟར། རྟེན་གཞལ་ཡས་ཁང་དང་རང་ལྷ་སྐུ་ཡབ་ཡུམ་དུ་གསལ་བ་རྣམས་ལ་གསལ་སྣང་མ་འགགས་པ་སྨོས་མ་དགོས།འགགས་པར་གྱུར་ན་འདོན་སྐྱོར་ཞིག་བྱས་རྗེས། རང་གི་ཐུགས་འོད་ལྔའི་གོང་བུར་འཁྱིལ་བའི་ཀློང་དུ་པད་ཟླའི་གདན་ལ་རང་འདྲའི་ཡེ་ཤེས་སེམས་དཔའ་ཡབ་ཡུམ་སྐུ་ཆེ་ཆུང་མཐེབ་སོར་གང་ཙམ་པ་རྒྱན་དང་ཆ་ལུགས་ཐམས་ཅད་ཡོངས་སུ་རྫོགས་པ་ཞིག་གསལ་བཏབ། དེའི་ཐུགས་ཀར་ཟླ་བའི་གདན་ལ་རྡོ་རྗེ་དཀར་པོ་རྩེ་ལྔ་པ་ནས་འབྲུ་ཙམ་ལྟེ་བར་ཐུགས་སྲོག་ཧཱུཾ་ཡིག་དཀར་པོ་ཆེ་ཆུང་ཡུངས་འབྲུ་ཙམ་པ་འོད་ཟེར་ཁ་དོག་ལྔ་ལྡན་བུན་ཟེ་རེ་འཕྲོ་བ་ཞིག་གསལ་བཏབ། དེ་ཡང་ཐོག་མ་ནས་གསལ་ཐེབས་ཡོང་ངམ་མི་ཡོང་ངམ་སྙམ་པའི་རྩབ་རྩུབ་ཅི་དྲག་མང་པོ་མི་བསམ་པར་རྩེ་གཅིག་ཏུ་ཤེས་པ་གཏད་དེ་བསྒོམ། དེ་ལ་་སེམས་འཛིན་མཚམས་ལུས་གནད་ཆོས་བདུན་གཞན་སྔར་ལྟར་ལས། ལག་པ་གཉིས་ཁུ་ཚུར་ཁ་སྦུབ་བྱས་ནས་པུས་སྟེང་དུ་བཞག མིག་གནད་ཐད་ཀའི་བར་སྣང་ལ་གཡོ་མེད་དུ་ཅེ་རེ་བལྟ། ངག་གནད་རླུང་རོ་དལ་ལ་རིང་བ་གསུམ་ཕྱིར་སང་ངེ་བསལ་ལ་ནད་གདོན་སྡིག་སྒྲིབ་ཐམས་ཅད་དག་པར་བསམ། དེ་ནས་རླུང་ནར་གྱིས་རྔུབ་ལ་ལྟེ་འོག་ཏུ་བསྒྱུར་སྟངས་སུ་མནན། འོག་རླུང་ཧ་ཅང་343

ཛཇི མ་ཆོས་རྫོགས་པ་ཆེ ཡོའི་ མགཞགཛའིདྲག་པོ་མ་ཡིན་པར་ཅུང་ཟད་རྟེན་ཙམ་བྱས་ཏེ་ལྟེ་བར་བུམ་པ་ཅན་ཁ་སྤྱོར་འཇམ་ཞིང་རན་པར་བཟུང་། མི་ཐུབ་ན་རྔུབ་ཆུང་བྱས་ཏེ་གཞིབ། དེས་ཀྱང་མ་ཐུབ་ན་དལ་བུས་ཕྲ་ལ་རིང་བའི་ཤུགས་ཀྱིས་ཕྱིར་སང་ངེ་འཕངས་ལ ཡང་རླུང་རྔུབ་པའི་དུས་སུ་སྔར་ལྟར་བུམ་པ་ཅན་གཞིལ། དེ་ལྟ་བུ་བཞི་ཚན་རེ་ཙམ་གྱི་ཐོག་ཏུ་རླུང་ངལ་གསོ། དེ་ཡང་ཐོག་མར་མ་གོམས་པའི་བར་དུ་རླུང་ཧ་ཅང་དྲག་པ་རང་མིན་པར་འཇམ་ཞིང་རན་པར་བཟུང་དགོས་ཏེ། སྦྱོར་བ་བཞི་ལྡན་མ་ཤེས་ན། ། ཡོན་ཏན་སྐྱོན་དུ་འགྲོ་ཉེན་ཆེ། ། ཞེས་གསུངས་པའི་ཕྱིར། སྦྱོར་བ་བཞི་གང་ཞེ་ན། ལྕགས་ཀྱུ་བཞིན་དུ་འགུགས་པ། བུམ་པ་བཞིན་དུ་གཞིལ་བ།འཐེབ་མནོན་གྱི་རྒྱ་མདུད་བཞིན་དུ་བསྡམས་པ། མདའ་ལྟར་འཕང་དང་རྣམ་པ་བཞི། ། ཞེས་གསུངས་པ་ལྟར་རོ། ། རླུང་འཛིན་པའི་དུས་སུ་དམིགས་པ་ནི་ཐུགས་སྲོག་ཧཱུཾ་ཡིག་ཁོ་ན་ལ་རྩེ་གཅིག་ཏུ་བཟུང་ནས་ལྕེ་མཆུའི་སྦྱོར་བ་ལ་མ་ལྟོས་པའི་ཡིད་ནས་ཨོཾ་བཛྲ་ས་ཧྭ་ཨཱཿ ཞེས་ཡི་གེ་དྲུག་པ་འདི་ཡིད་ནས་བཟླས་པ་ལ་འབད་པར་བྱའོ། །ཕྲ་བ་རྡོར་བཟླས་ལ་བསླབ་པ་ནི། ཇི་སྐད་དུ། དེ་གོམས་འཇུག་གནས་ལྡང་གསུམ་པོཿ ཨོཾ་དང་ཨཱཿཧཱུཾ་སེམས་དང་སྦྱརཿ སྐྱེ་མེད་རྡོ་རྗེའི་བཟླས་པ་བྱཿ ཞེས་གསུངས་པ་ལྟར། བདག་དམ་ཚིག་སེམས་དཔའ། ཐུགས་ཀའི་ཡེ་ཤེས་སེམས་དཔའ། ཏིང་འཛིན་སེམས་དཔའ་ཧཱུཾ་ཡིག་བཅས་ལ་གསལ་སྣང་འདོན་སྐྱོར་ཞིག་བྱས་ཤིང་། དེའི་མཚམས་དེ་ནས་ཐོག་མར་རླུང་རོ་དལ་ལ་རིང་བ་གསུམ་གོང་དུ་བཤད་པ་ལྟར་བསལ་རྗེས། དེ་ནས་རླུང་རྒྱུན་གྱི་བཟོ་བཅོས་མེད་པ་འདི་ག་ནང་དུ་འོང་བ་ན་ཨོཾ། གནས་པའི་ཚེ་ཨཱཿ། ཕྱིར་འགྲོ་བའི་ཚེ་ཧཱུཾ་ཞེས་པའི་སྒྲ་གདངས་ཡིད་ཀྱིས་དྲན་པར་བྱས་ལ་རླུང་འཇུག་གནས་ལྡང་གསུམ་ཡིག་འབྲུ་གསུམ་དང་སྦྱར་ནས་རླུང་སྔགས་སྟོང་པ་གསུམ་དབྱེར་མི་344

ཐོའི6སྒོ ཕབ ་པ ན་མི ་ ང་གི་སྔོ ཛིནགྲོཁྲི༔༷བྱེད་པའི་བརྡར་བསྒྱུར་རྡོ་རྗེའི་བཟླས་པ་ལ་ཇི་སྲིད་མི་སྐྱོ་བའི་བར་དུ་བསླབ་པར་བྱའོ། ། དེ་ལྟར་རྩེ་གཅིག་ཏུ་འབད་པས་རླུང་འཇམ་དལ་གྱིས་སོང་ནས་རྒྱུ་བ་མི་ཚོར་བ་དང་། རྟག་ཏུ་རླུང་མཉམ་རྒྱུར་འབབ་པ་དང་། མ་བརྟག་འབྱིན་འཇུག་གི་གྲངས་ཚད་གསལ་པོར་རྟོགས་པ་དང་། རླུང་ཕྲ་ལ་རིང་བ་སོགས་འབྱུང་སྟེ། དེ་ཙ་ན་ཨོཾ་དང་ཧཱུཾ་གཉིས་ཇེ་ཆུང་ལ་བཏང་ནས་ཨཱཿཡི་ཚེ་འདི་ཁོ་ན་ལའང་བདུན་ཕྲག་ཁ་ཡར་ཆིག་དྲིལ་དེ་ལྟར་བསྒོམ་པས་རླུང་འགགས་པ་ལ་ཕྱོགས་པ་ན། ཏིང་ཤག་གི་སྒྲའམ་སྤོས་དྲི་ཞིམ་པོ་སྣར་བདུག་པས་སློང་བ་སོགས་ཐབས་མཁས་ཀྱིས་བསལ་བར་བྱ། གལ་སྲིད་དེས་མ་ཕན་ན་སྙིང་གར་རྡོ་གྲང་སྦྱར་བས་ཕན་ཞིང་། གང་ལྟར་ཡང་དེ་ལ་གོམས་པ་དང་རྡོར་བཟླས་དེ་ཉིད་རླུང་བུམ་པ་ཅན་སྦྱོར་བ་བཞི་དང་སྦྱར་ནས་བསླབ་པར་བྱའོ། ། དེ་ཡང་ལུས་གནད་ལག་པ་ཁུ་ཚུར་ཁ་སྤུབ་པུས་མོའི་སྟེང་དུ་བཀབ་པ་སོགས་གོང་དུ་བཤད་པ་ལྟར་བྱེད་པ་དང་། ངག་གནད་རླུང་རོ་ལན་གསུམ་བསལ་རྗེས་སྟེང་རླུང་ཨོཾ་སྒྲར་མོས་པས་ནར་གྱིས་རྔུབ་ལ་སྣ་སྒོར་རྫོགས་པ་ན་ཨཱཿཡི་གདངས་ཀྱིས་གནས་པར་བསམ་ལ་ཆར་གྱིས་མནན། འོག་རླུང་ཅུང་ཟད་བརྟེན་ཙམ་བྱས་ལ་ལྟེ་བར་རླུང་བུམ་པ་ཅན་ཁ་སྦྱོར་འཇམ་ཞིང་རན་པ་སྔར་ལྟར་བཟུང་། མི་ཐུབ་ན་གཡས་གཡོན་དབུས་གསུམ་ནས་འཐེན་སྣོན་བྱས་ཏེ་གཞིལ། དེས་ཀྱང་མི་ཐུབ་ན་ཧཱུཾ་གི་སྒྲ་གདངས་སུ་མོས་པས་ཕྲ་ལ་རིང་བའི་ཤུགས་ཀྱིས་ཕྱིར་བསལ།སླར་ཡང་ཨོཾ་གདངས་ཀྱིས་རྔུབ་པ་སོགས་རླུང་འཛིན་རྩོལ་བ་དྲག་པོ་བྱས་པས།རླུང་ཡུན་རིང་དུ་བཀག་ཀྱང་མི་བདེ་བ་ཆེར་མི་འབྱུང་ན་དེའི་ཚེ་རླུང་བུམ་པ་ཅན་འབྱོངས་པའི་རྟགས་ཡིན་ནོ་ཞེས་གསུངས་པ་ལྟར་ཡིན།སྐྱོན་ངག་གི་བཟླས་པ་ལ་བསླབ་པ་ནི། ཇི་སྐད་དུ། དེས་སྐྱོ་སྔགས་ཕྱེན་སྤྲོ་བསྡུ་བཅསཿ མ་ཡེངས་ངག་གི་བཟླས་པ་ནིཿ དུས་སམ་གྲངས་ཀྱི་ཚད་345

ཛའིདམ་ཆོས་རྔོགས་པ་ཆེ ཡོའི་ མ ཞ ཛའིལྡན་བྱཿ ཞེས་གསུངས་པ་ལྟར། ཐོག་མར་སེམས་དཔའ་གསུམ་ལ་གསལ་སྣང་འདོན་སྐྱོར་ཞིག་བྱས་རྗེས། ཏིང་འཛིན་སེམས་དཔའ་ཧཱུཾ་ཡིག་མཐའ་སྐོར་དུ་བཟླ་བྱའི་སྔགས་ཀྱི་ཕྲེང་བ་ཤིན་ཏུ་ཕྲ་བ་སྤུས་བྲིས་པའམ། རྟ་རྔ་ལ་མདུད་པ་བཏབ་པ་ལྟ་བུ། ཤིན་ཏུ་ཕྲ་བ་མུ་ཏིག་བསྟར་ལ་བརྒྱུས་པའམ་དངུལ་ཆུའི་མདོག་ལྟར་དཀར་ཞིང་འཚེར་བ་གཡས་སྐོར་དུ་ལྡེམ་མེ་འཁོད་པར་བསམ་པ་དང་། དེ་ནས་སེམས་གཏད་ཡུད་ཙམ་ཞིག་བཟུང་། དེའི་མཚམས་དེ་ནས་དེ་ལྟར་གསལ་བརྟན་དུ་གྱུར་པ་ན། ཕྲེང་བ་དང་བཅས་ཏེ་ཐོག་མར་ཨོཾ་བཛྲ་ས་ཏྭ་ཨཿ སོགས་ཡི་གེ་དྲུག་པ་དང་། དེ་རྗེས་ཡིག་བརྒྱ་བཟླ་བཞིན་པར་དམིགས་པ་ཡུད་ཙམ་ཞིག་བཟུང་། དེའི་མཚམས་དེ་ནས་ཐུགས་ཀའི་ས་བོན་སྔགས་ཕྲེང་དང་བཅས་པ་དེ་ལས་འོད་ཟེར་ཁ་དོག་ལྔ་ལྡན་བུན་ཟེར་གྱིས་སྤྲོས། ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ལ་སྐུ་གསུང་ཐུགས་མཉེས་པའི་མཆོད་པ་ཕུལ། དེའི་ཐུགས་རྗེ་དང་བྱིན་རླབས་ཐམས་ཅད་འོད་ཟེར་གྱི་རྣམ་པར་ཐུགས་ཀའི་ས་བོན་སྔགས་ཕྲེང་དང་བཅས་པ་ལ་དཔེར་ན་རྡོ་ཚན་ལ་ཁ་བ་བབས་པ་ལྟར་སིབ་སིབ་ཐིམ་པར་བསམ་པའམ་ཡང་ན་སྐུ་ཕྱག་རྒྱ། གསུང་ཡིག་འབྲུ། ཐུགས་ཕྱག་མཚན་གྱི་རྣམ་པར་རང་གི་གནས་གསུམ་དུ་སིབ་སིབ་ཐིམ་པས་ཚོགས་རྣམ་པ་གཉིས་རྫོགས། སྒྲིབ་པ་རྣམ་པ་གཉིས་བྱང་། དབང་བཞི་རྫོགས་སུ་ཐོབ་ཅིང་། བདེ་ཆེན་ཡེ་ཤེས་སྐྱེས་པར་བསམ་ལ་བཟླ་བ་ནི་བདག་དོན་བྱིན་རླབས་བསྡུ་བའི་བཟླས་པའོ། ། ཡང་འོད་ཟེར་སྔར་ལྟར་འཕྲོས། འོད་དེ་སེམས་ཅན་ཐམས་ཅད་ལ་ཕོག་པའི་སྟོབས་ཀྱིས་ནད་གདོན་སྡིག་སྒྲིབ་ཐམས་ཅད་མུན་པ་བསལ་བ་ལྟར་སྦྱངས། སེམས་ཅན་ཐམས་ཅད་དཔལ་རྡོ་རྗེ་སེམས་དཔའི་དཀྱིལ་འཁོར་འཁོར་ལོའི་གོ་འཕང་ལ་བཀོད། ཚུར་འདུས་ཐུགས་ཀའི་ས་བོན་ལ་སིབ་སིབ་ཐིམ་པར་བསམ་པ་ནི་གཞན་དོན་འཕྲིན་ལས་ཀྱི་བཟླས་པ་346

ཛའིལེ ཕབ ་ལ། ་མི ༥ནཇ་གི་སྔོནཛིནགྲོ།ཉནསྟེ། དམིགས་པ་དེ་གཉིས་བློ་ཆེ་བས་བྱས་པས་ཆོག་མོད། གང་ལྟར་ཡང་བཤད་མ་ཐག་པ་ཉིད་དམིགས་པ་ཆུན་ཆེ་བ་ནི་ཡོང་བར་བཤད། གཞན་ཡང་དེར་མ་ཟད་སྣང་བ་ལྷ། གྲགས་པ་སྔགས། དྲན་རྟོག་ཐུགས་ཆོས་ཉིད་ཡེ་ཤེས་ཀྱི་འཁོར་ལོར་ཤེས་པས། ལས་དང་པོ་བས་ཐོག་མ་ནས་སྔགས་ཕྲེང་ལ་སེམགོ་ངགཏད་ནས་དལ་བུས་བཟླ་བ་གལ་ཆེ་བ་ཡིན། དེ་ཡང་བསྙེན་པ་བྱེད་ན་གྲངས་བསྙེན་ནི་ཡིག་འབྲུ་འབུམ་ཚོ་དྲུག་དང་། ཡི་གེ་བརྒྱ་པ་འབུམ་ཕྲག་དྲུག་ཁ་སྐོང་དང་བཅས་པ་ལ་བཟླ་བ་དང་། དུས་བསྙེན་ནི་ཟླ་དྲུག་ནས་ཟླ་གཅིག་གི་མཐའ་རྟེན་དང་། མཚན་བསྙེན་ལ་རྩིས་གདབ་མེད་པའོ་ཞེས་གསུངས་པ་ལྟར་ཡིན་ནོ། །གསུམ་པ། ཐུགས་འོད་གསལ་ཆོས་ཉིད་ཀྱི་རྣལ་འབྱོར་སྐོར།ཐུགས་འོད་གསལ་ཆོས་ཉིད་ཀྱི་རྣལ་འབྱོར་ནི། ལྷ་སྔགས་ཡེ་ཤེས་ཀྱི་རྣལ་འབྱོར་ལ་ཅི་ནུས་སུ་འབད་མཐར་ཐུན་བསྡུ་བ་ན། ཐོག་མར་རྟེན་དང་བརྟེན་པ་ཐམས་ཅད་ལ་གསལ་སྣང་འདོན་སྐྱོར་ཞིག་བྱས་རྗེས། ཐུགས་ཀའི་ཧཱུཾ་ལས་འོད་ཟེར་ཁ་དོག་ལྔ་ལྡན་བུན་ཟེར་གྱིས་འཕྲོས་པས་སྣོད་བཅུད་ལྷར་དག་པ་ལ་ཕོག འོད་ཟེར་གྱི་གོང་བུ་ལྷམ་གྱིས་ཞུ་བ་སྲུང་འཁོར་ལ་ཐིམ། དེ་གཞལ་ཡས་ཁང་ལ་ཐིམ། དེ་ཡང་རང་ལྷ་སྐུ་ཡབ་ཡུམ་གསལ་བ་ལ་ཐིམ། དེ་ཡབ་ཡུམ་ལ་ཐིམ། ཡབ་ཡེ་ཤེས་སེམས་དཔའ་ལ་ཐིམ། དེ་ཐུགས་ཀའི་རྡོ་རྗེ་ལ་ཐིམ། དེ་ཡང་ཧཱུཾ་ལ་ཐིམ། ཧཱུཾ་དེ་ཉིད་ཇེ་མཐོ་ཇེ་མཐོ་དང་ཇེ་ཕྲ་ཇེ་ཕྲ་རུ་སོང་ནས་མཐར་ཞབས་ཀྱུ་འ་ལ། འ་ཧ་ལ། ཧ་མགོ་ལ། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ།ཐིག་ལེ་ན་ད་ལ་སྔ་ཕྱི་རིམ་པར་ཐིམ། དེ་ཤིན་ཏུ་ཕྲ་བ་རྟ་རྔ་བརྒྱར་གཤགས་པའི་ཆ་ཤས་ཙམ་གྱི་བར་དུ་ཡང་དེ་ག་རང་ལ་སེམས་རྩེ་གཅིག་ཏུ་བཟུང་ནས་མཐར་347

ཝཾ མཅས་རྔོགས་པ་ཆེནཡོའི་ མགཞགཝཾནམ་མཁའ་ལ་འཇའ་ཡལ་བའམ་སྤོས་ཀྱི་དུ་རླངས་ཡལ་བ་བཞིན་སོང་བར་བསམས་ལ། གསལ་སྟོང་ཟུང་འཇུག་སྤྲོས་པའི་མཐའ་ཐམས་ཅད་དང་བྲལ་བའི་ངང་དུ་ཅི་ཡང་མི་སེམས། ཅི་ཡང་མི་མནོ། ཅི་ཡང་མི་བོར་བར་རང་བབ་ཉིད་དུ་གློད་ལ་བཞག རྣམ་རྟོག་གིས་བསྐྱོད་ན་གང་ཤར་གྱི་རང་ངོ་ལ་ཅེར་གྱིས་བལྟས་ལ་བཞག ཡང་དེ་ལས་ལྡང་བའི་སྤྱོད་ལམ་ལ་འཇུག་པ་ན། ཆུ་དྭངས་པ་ལ་ཉ་འཕར་བའི་ཚུལ་དུ་སྐད་ཅིག་གིས་ལྷ་སྐུར་ལམ་གྱིས་ལངས་ལ་སྣང་བ་ཐམས་ཅད་ལྷ་སྔགས་ཡེ་ཤེས་ཀྱི་རོལ་པར་བལྟས་ལ་དགེ་བ་བསྔོ། དེ་ཡང་འདི་ཉིད་བསྐྱེད་རིམ་ལ་ལྟོས་པའི་རྫོགས་རིམ་ཡིན་པས། རེ་ཞིག་རྫོགས་རིམ་ལ་ནན་ཏན་དུ་མི་འཇུག་པའམ། ཡང་ན་གང་ཟག་དབང་རྟུལ་རྣམས་ལ་རྫོགས་རིམ་འདིས་གོ་ཆོད་པ་ཡིན་ན་ཡང་། རྫོགས་རིམ་སྙིང་པོར་དྲིལ་བའི་སྐབས་བསྐྱེད་རིམ་རྒྱས་དྲགས་ན། རྫོགས་རིམ་ལ་འཕྲལ་དུ་འཇུག་པ་ལས་ཕྱིར་ཕྱོགས་པ་སོགས་ཀྱི་སྐྱོན་སྣང་བས། རྫོགས་རིམ་གྱི་རྟེན་དུ་བསྐྱེད་རིམ་བསྡུས་པ་འདི་བཞིན་བསྒོམ་སྟེ་སྔོན་འཀྲོ་རྣམས་སོང་བ་ན། རྒྱུའི་ཏིང་ངེ་འཛིན་རྣམ་གསུམ་ལས་སྲུང་འཁོར་གྱི་དབུས་སུ་པདྨ་ཟླ་བའི་གདན་ལ་ཆོ་ག་གསུམ་བསྐྱེད་ཀྱི་བདག་དམ་ཚིག་སེམས་དཔའ་བསྐྱེད་ཅིང་ཡེ་ཤེས་སེམས་དཔའ་སྤྱན་དྲངས་ནས་བསྟེམ་པ། ལྷའི་སྣང་ཞེན་ལ་བསླབ་པའི་སེམས་འཛིན་གྱི་དམིགས་པ་བཞི་པོ་གང་སེམས་གཟུང་སླ་བ་ནས་འཛིན་པ་ལས་གོ་རིམ་མཐའ་གཅིག་ཏུ་མ་ངེས།དེ་ནས་མཐར་རགས་ཕྲའི་བཟླས་པ་དང་སྐྱོན་ངག་བཟླས་པ་ཅི་རིགས་ཀྱང་བྱས་ནས་སྔར་བཞིན་ཉེར་བསྡུའི་རྣལ་འབྱོར་ལ་འཇུག ནུབ་མོ་ཉལ་བའི་ཚེ་ན་ཐུགས་ཀའི་ས་བོན་ལ་སེམས་བཟུང་ནས་ཉལ་བའི་རྣལ་འབྱོར་ལ་འཇུག་པ་དང་།གང་ལྟར་ཡང་དེ་དག་གིས་ནི་རྣལ་འབྱོར་བསྐྱེད་པའི་རིམ་པ་རྣམས་རྣམ་པར་གསལ་བ་ཞིག་བསྟན་པ་ཡིན་ནོ། །348 ་

ཛའིཡེ ༥བ ་མ ནཤཱཞི ངཙུནཞྭ་ ཕརབྲོས་བཅད་གཉིས་པ། མན་ངག་རྫོགས་པའི་རིམ་པ།དེ་ཡང་མན་ངག་རྫོགས་པའི་རིམ་པ་ལ། ལྟ་བའི་མཐར་ཐུག་ཁྲེགས་ཆོད་བསྐྱངས་པ་དང་། སྒོམ་པའི་སྙིང་པོ་ཐོད་རྒལ་སྤྱོང་བ། དབང་པོ་རིམ་པས་མཇུག་བསྡུ་བ་དང་གསུམ་ཡོད་དོ། །དང་པོ། ལྟ་བའི་མཐར་ཐུག་ཁྲེགས་ཆོད།ལྟ་བའི་མཐར་ཐུག་ཁྲེགས་ཆོད་ལ། འཁོར་འདས་རུ་ཤན་དབྱེ་བ་དང་།སྔོན་འགྲོ་དངོས། ཁྲེགས་ཆོད་ཀྱི་ཉམས་ལེན་བཅས་ཡོད་ཅིང་། དེ་དག་གི་དོན་ལ་ངེས་ཤེས་འདྲོངས་པ་ཞིག་ཅིས་ཀྱང་བྱ་དགོས་པ་དང་། དེ་དག་ལ་ངེས་ཤེས་འདྲོངས་པ་ཞིག་བྱུང་ན། རྫོགས་པའི་སངས་རྒྱས་ཀྱི་གོ་འཕང་མངོན་དུ་བྱེད་པར་ཕན་པ་ཡིན།གཅིག འཁོར་འདས་རུ་ཤན་དབྱེ་བ།ཁྱད་པར་གྱི་སྔོན་འགྲོ་རིག་པའི་སྣ་འཁྲིད་པ་སྒོ་གསུམ་འཁོར་འདས་རུ་ཤན་དབྱེ་བ་ནི། 〈ཐལ་འགྱུར་〉ལས། འཁོར་འདས་རུ་ཤན་མ་དབྱེ་ན། །ཁམས་གསུམ་ལུས་ངག་ཡིད་ཀྱིས་ཀྱང་། ། འབྲེལ་བ་ཆོད་པར་མི་འགྱུར་བས། །འཁོར་འདས་རུ་ཤན་དབྱེ་བར་བྱ། ། ཞེས་གསུངས་པ་ལྟར། རྩ་ལྟུང་བདུན་པའི་ཉེས་པ་འགོག་པའི་ཕྱིར་དུ་འཁོར་འདས་རུ་ཤན་དབྱེ་དགོས་ཤིང་། དེ་ཡང་འཁོར་འདས་རུ་ཤན་དབྱེ་བ་ལ་གཉིས་ཏེ། 〈རྩ་བ་རྡོ་རྗེའི་ཚིག་རྐང་〉ལས།ཕྱི་འཁོར་འདས་རུ་ཤན་དབྱེ་བ་དང་ཿ ནང་འཁོར་འདས་རུ་ཤན་དབྱེ་བའོཿཞེས་གསུངས་པའི་ཕྱིར་རོ། །349

ཛའི མ་ཆོས་རྔོགས་ལ་ཆེ ཐེསྒོའི་ མ ཞ འཇིདེ་ལས་དང་པོ་ཕྱི་འཁོར་འདས་རུ་ཤན་དབྱེ་བ་ནི། 〈བསྟན་བུ་〉ལས།སྔོན་དུ་ལུས་ངག་ཡིད་རྣམས་ཀྱིས། ། མངོན་པར་ཞེན་པ་ལྡོག་པའི་ཕྱིར། ། སྔོན་དུ་སྤྱོད་པ་བརྩམ་པར་བྱ། ། ཞེས་གསུངས་པ་ལྟར་དེའི་དབྱེ་ལུགས་ནི་ཛྙོརྩ་རྒྱུད་〉ལས། ལུས་ནི་འགྲོ་དང་འདུག་པ་དང་། ། གཅུད་ཅིང་འཁྲུལ་འཁོར་སྣ་ཚོགས་དང་། ། ཡན་ལག་འཕེན་ཅིང་སྡུད་པ་དང་། ། བྱ་བྱེད་རྣམ་པ་སྣ་ཚོགས་བསྟན། ། དྲན་པའི་སེམས་ཀྱིས་མངོན་བླངས་ཏེ། ། འགྲོ་དྲུག་གཟུགས་ཀྱི་སྤྱོད་པ་རྣམས། ། སེམས་ཀྱིས་བླངས་ཏེ་ལུས་ཀྱི་བྱ། ། ཞེས་གསུངས་པ་ལྟར་ལས་དང་བག་ཆགས་ཀྱིས་བསྐྱེད་པའི་སྒོ་གསུམ་གྱི་བྱ་བ་རང་ལོག་ཅིང་འགོགས་པར་བྱ་བའི་ཕྱིར་དུ། མི་མེད་པའི་རི་སུལ་ལམ་དུར་ཁྲོད་ལུང་སྟོང་ལ་སོགས་པ་ཤིན་ཏུ་འགོལ་བ་སྐྱེ་བོ་ཐ་མལ་པས་མཐོང་ཚོར་མི་འབྱུང་བའི་གནས་དབེན་པར་ཕྱིན་ཞིང་། ཐོག་མར་སྔོན་འགྲོ་རྒྱས་བསྡུས་ཇི་ལྟར་རིགས་པ་ཞིག་བཏང་རྗེས་སྤྲོས་པ་ལ་དགའ་བས་ནི་གཞི་བདག་ལ་གཏོར་མ་བྱིན་ནས་བདག་རིགས་དྲུག་གི་སྐྱེ་སྒོ་གཅོད་ཕྱིར། ཞག་འདི་ཙམ་ཞིག་གི་རིང་ལ་སྤྱོད་པ་ལ་འཇུག་པར་བྱ་བ་ལ་བར་ཆད་མ་བྱེད་ཅེས་བཀའ་བསྒོ་ཞིང་། གལ་ཏེ་དེ་དག་མ་བྱས་ནའང་ཆད་པའི་སྐྱོན་དུ་མི་འགྱུར་བར་བཤད། དེ་ཡང་ཐོག་མར་འདི་ལྟར་བསམ་པར་བྱ་སྟེ། འོ་བདག་གིས་སྔོན་ཆད་ཁམས་གསུམ་འཁོར་བའི་གནས་འདིར་སྐྱེ་བ་གྲངས་མེད་པ་ཞིག་བླངས། སྐྱེ་བ་བླངས་ཐེངས་རེ་རེར་ལུས་རེ་གྲུབ། ལུས་བླངས་ཐེངས་རེ་རེར་རིགས་དྲུག་གི་སྡུག་བསྔལ་མ་མྱོང་བ་གཅིག་ཀྱང་མེད།ངག་འདིས་ཀྱང་གཉིས་སུ་འཛིན་པའི་ལས་བྱས། སེམས་འདི་ཡང་བུརྟུའི་ཐུགས་དང་དབྱེར་མེད་ཡིན་པ་མ་རྟོགས་པའི་དབང་གིས་སྔོན་ཆད་རིགས་དྲུག་ཏུ་འཁྱམས་ཤིང་སྡུག་བསྔལ་དེ་ཙམ་ཞིག་མྱངས་པ་ཡིན། ད་དུང་འདི་ཙམ་གྱིས་སྐྱེ་བ་ཆོད་བསམ་པའི་གདེང་ཚད་ནི་མེད། དེས་ན་ད་རེས་འཁོར་འདས་རུ་350

༠ཡིན3ཞི ཕབ ་༤གི ་སྦྱོ་ ༤རྣ་ཅན་11 ཛིན14ཤན་འབྱེད་པའི་དུས་འདིར། སོས་དལ་དུ་སྡོད་པ་ཅི་ལ་རིགས་པས་ན་འཁོར་འདས་རུ་ཤན་ཕྱེས་ཏེ་ཕྱིར་འཁོར་བར་མི་སྐྱེ་བའི་ཐབས་ཤིག་ངེས་པར་བྱ་སྙམ་དུ་འཕེན་པ་སྔོན་ལ་བཏང་ཞིང་། དེ་ནས་ཐོག་མར་དམྱལ་བ་ཚ་གྲང་གི་སྡུག་བསྔལ་དང་། ཡི་དྭགས་བཀྲེས་སྐོམ་གྱི་སྡུག་བསྔལ། དུད་འགྲོ་བཀོལ་སྤྱོད་ཀྱི་སྡུག་བསྔལ། ལྷ་མ་ཡིན་གྱི་འཐབ་རྩོད་ཀྱི་སྡུག་བསྔལ། ལྷ་ངན་འགྲོར་སྐྱེ་བའི་སྡུག་བསྔལ། མིའི་སྐྱེ་རྒ་ན་འཆིའི་སྡུག་བསྔལ་སོགས་རང་རྒྱུད་ལ་བཀལ་ཞིང་དེ་དག་གི་རྣམ་འགྱུར་དང་། གཞན་ཡང་རྒྱུག་པ། མཆོང་བ། གཅུད་པ། ཡན་ལག་འཕེན་སྡུད་སོགས་མདོར་ན་དྲན་ཚད་ཀྱི་སྤྱོད་པས་སྣང་བ་གཏན་མེད་དུ་བཏང་བ་ནི་ལུས་རུ་ཤན་དབྱེ་བའོ། ། ངག་རུ་ཤན་དབྱེ་བ་ནི། 〈ཐལ་འགྱུར་〉ལས། ཅི་སྨྲས་ལྡོག་པ་མེད་པའི་ཕྱིར། ། ལྷ་དང་ཀླུ་དང་གནོད་སྦྱིན་དང་། ། དྲི་ཟ་གྲུལ་བུམ་ཁྱབ་འཇུག་གི ། སྐད་ནི་བཟང་ངན་བྱེ་བྲག་བརྗོད། ། མདོར་ན་འགྲོ་བ་དྲུག་གི་སྐད། ། སེམས་ཀྱི་དྲན་བསམ་ངག་གིས་བརྗོད། ། ཅེས་པ་ལྟར།སྨྲེ་སྔགས་དྲག་པོ་དང་། རྒྱོབ་སོད་རྡུང་དེག མྱ་ངན་ཆོ་ངེ་སོགས་མངོན་སུམ་དུ་ཐོས་པ་དང་མཐོང་བ་ལྟར་ཡིད་ལ་དྲན་ཚད་བྱ། སེམས་ཀྱི་སྤྱོད་པའང་།〈སངས་རྒྱས་སྲས་གཅིག་〉ལས། དགའ་དང་མི་དགའ་བདེ་དང་སྡུག ། རྟག་དང་མི་རྟག་ལ་སོགས་པ། ། ལྟ་སྒོམ་སྤྱོད་པའི་བསམ་པ་དང་། ། ཆོས་དང་ཆོས་མིན་ལ་སོགས་དང་། །འདོད་ཆགས་ཞེ་སྡང་གཏི་མུག་དང་། ། དགེ་དང་མི་དགེ་ལ་སོགས་པའི། ། བསམ་སྤྱོད་རྣམ་པ་སྣ་ཚོགས་བྱ། ། ཞེས་གསུངས་པ་ལྟར་དུས་གསུམ་གྱི་དྲན་བསམ་དགེ་མི་དགེའི་འཕྲོ་འདུ་ཐམས་ཅད་བཙན་ཐབས་སུ་སློངས་པར་བྱས་པས་སྒོ་གསུམ་ངལ་དུབ་ཀྱི་རྣམ་པར་ཤར་ཏེ་སྙེམས་ཐག་ཆོད་པའི་རྗེས་ཤེས་ཀྱི་ངོ་བོ་ལ་བལྟ་ཞིང་ངལ་བསོ། ་དེ་བཞིན་དུ་〈འདས་རྗེས་〉ལས།དཀོན་མཆོག་གསུམ་གྱི་སྤྱོད་པའང་སྤྱདཿ ཅེས་གསུངས་པ་ལྟར། ཡང་སྐྱིལ་351

ཛཇིདམ་ཆོས་རྫོགས་པ་ཆེ ་པོའི་རྣམགཞགཛཇིཀྲུང་དང་བཅས་པའི་ས་གནོན་མཉམ་བཞག མཛོད་སྤུ་ནས་འོད་ཟེར་བཀྱེ།བླ་གོས་ཟླུམ་པོར་བགོ་བ། མིག་གཉའ་ཤིང་གང་དུ་བལྟ་བ་ལ་སོགས་པའི་ཞི་དུལ་གྱི་སྤྱོད་ལམ་དུ་གནས་ཏེ་ངག་གི་སྤྱོད་པ་ཤེས་རབ་སྙིང་པོ་ལ་སོགས་པའི་མདོ་འདོན་པ་དང་། ཡིད་དཔྱོད་ཀྱི་ཚིག་དང་ཐལ་འགྱུར་གྱི་དགག་བཞག དེ་བཞིན་དུ་ཁྲོ་བོའི་སྟངས་སྟབས། གར་དགུའི་རོལ་རྩེད། ངག་གིས་སྤྱོད་པ་རུ་ལུའི་སྒྲ་དང་ཧཱུཾ་ཧཱུཾ་ཕཊ་ཕཊ་ལ་སོགས་པ་ལུས་ངག་གི་རྣམ་འགྱུར་སྣ་ཚོགས་པ་ལ་རྩལ་སྦྱོང་བ་ཡིན་ཏེ། 〈རྒྱུད་〉ལས། སྔགས་དང་ཁ་ཏོན་ཆོས་ཀྱི་སྒྲ། ། ཡོད་དང་མེད་དང་སྣང་བ་དང་། ། ཡིད་དཔྱོད་ཚིག་ནི་སྣ་ཚོགས་བརྗོད། ། ཅེས་གསུངས་པའི་ཕྱིར་རོ། ། དེ་ནས་དེ་དང་དེ་རྣམས་དངོས་ཡིན་སྙམ་པའི་གདུང་ཤུགས་དྲག་པོས་ལུས་ཀྱིས་སོ་སོའི་རྣམ་འགྱུར། ངག་གིས་སྨྲ་བརྗོད། ཡིད་ཀྱིས་ཀྱང་དེ་དག་གི་སྡུག་བསྔལ་ཐམས་ཅད་རང་ཉིད་ཀྱི་བློ་རུ་བླངས་ལ་ངེས་པར་རྒྱུད་ཐོག་ཏུ་ཉམས་སུ་མྱོང་བར་བསམ། དེ་ནས་སོ་སོའི་སྡུག་བསྔལ་ཤེས་བྱེད་ཀྱི་རང་ངོ་ལ་ཅེར་གྱིས་ལྟ། ཡང་རེས་འགའ་སངས་རྒྱས་ཞི་བ་དང་། ཁྲོ་བོའི་སྐུའི་རྣམ་འགྱུར་དང་། ངག་གི་ཆོས་ཀྱི་སྒྲ་དང་གསུང་དབྱངས་དྲག་པོའི་གད་མོ་སྣ་ཚོགས་དང་། ཡིད་ཀྱིས་དེ་དག་གི་རྣམ་པ་ལམ་དུ་བྱས་ལ། ཡང་བྱེད་ཤེས་ཀྱི་རང་ངོ་ལ་ཚར་གྱིས་ལྟ། དེ་ཡང་ཅོ་བར་ལུས་ངག་ཡིད་གསུམ་སོ་སོར་བྱ་བར་གསུངས་ན་ཡང་། བཤད་མ་ཐག་པ་ཉིད་ཕྱག་ལེན་དུ་མཛད་པ་ཡིན་ཞིང་། དེ་ལྟར་རུ་ཤན་དབྱེ་བར་དམིགས་ཀྱིས་དབེན་པའི་གནས་སུ་འགྲོ་ཁོམ་མ་བྱུང་ན།ཁྱིམ་དུ་གོང་དུ་བཤད་པ་དེ་ལྟ་བུའི་ཚུལ་ཡིད་ཡུལ་དུ་བསྒོམ་པས་ཀྱང་དོན་གྱི་གནད་ཚང་བ་ཡིན་ཞེས་ཞལ་རྒྱུན་དུ་གནང་ངོ་། ། དེར་སྦྱངས་པས་འབྱོངས་པའི་རྟགས་ནི། ལུས་ལ་ཆགས་ཞེན་དགག་སྒྲུབ་བཀྲེས་སྐོམ་མེད་པའི་ཉམས་འདུག་ན་ལུས་རུ་ཤན་ཕྱེད་པའོ། ། བླ་མའི་གདམས་ངག་རྣམས་ལ་གོ་བ་སྐྱེས་352 རི

ཛའིལེ ཝཱ ན་ལ། ན་མི ་ནང་གི་སྔོནལྡགྲོནས་ཚིག་ཙམ་དུ་མ་སོང་བར་དོན་ཀློང་རྡོལ་དུ་ཤེས་ན་ངག་རུ་ཤན་ཕྱེད་པའོ། །སེམས་གསལ་གདངས་འཁྲུལ་རྟོག་མེད་པ་དང་བདེ་སྟོང་གི་ཉམས་འཆར་ན་ཡིད་རུ་ཤན་ཕྱེད་པའོ། །གཉིས་པ། ནང་འཁོར་འདས་རུ་ཤན་དབྱེ་བ་ནི། རྒྱུད་ཀློང་གསལ་གྱི་དགོངས་པ་ཡིན་ཏེ། དེ་ཉིད་ལས། སྤྱི་བོ་མགྲིན་པ་སྙིང་ག་དང་། ། ལྟེ་བ་གསངགནས་རྐང་མཐིལ་དུ། ། ཨ་སུ་ན་ཏྲི་བྲེ་དུ་གནས། ། ཞེས་བག་ཆགས་ཀྱི་ལུས་འདི་གྲུབ་པ་ཙམ་ནས་རིགས་དྲུག་ཏུ་འཕེན་བྱེད་ཀྱི་ས་བོན་རྒྱུན་ཆགས་སུ་གནས་པ་དེའི་སྟེང་དུ་ལས་སྔ་མའི་རྗེས་ཆགས་ཤིང་། ཕྱི་མ་ཉེ་བར་ལེན་པའི་རྐྱེན་བྱེད་པས་འཆི་བའི་ཚེ་ནའང་ཡི་གེའི་རྩ་ཁམས་དེ་རྣམས་གང་དུ་རླུང་སེམས་འདུས་པ་ལས་དེ་དང་དེར་འཕེན་པར་བྱེད་པའི་ཕྱིར། ད་ལྟ་ལམ་གྱི་གནས་སྐབས་ན་སྤྱོད་ཚུལ་ཁྱད་དུ་འཕགས་པ་འདི་ནི་ཐབས་མང་དཀའ་བ་མེད་པ་བླ་ན་མེད་པའི་ཐེག་པ་འདིའི་འཕགས་ཆོས་ཡིན་ཏེ། 〈འདས་རྗེས་〉ལས། ལུས་ནི་མ་རིག་རྒྱུས་བསྐྱེད་ཕྱིར། ། རིགས་དྲུག་ས་བོན་ཉིད་དུ་གནས། ། རིག་པ་སྐུ་གསུམ་དངོས་ཡིན་ཕྱིར། ། སྐུ་གསུམ་ཡི་གེ་གསུམ་དུ་ཤར། ། ཡི་གེ་རྩལ་སྦྱང་རུ་ཤན་དབྱེ། ། ཞེས་དང་། 〈ཀློང་གསལ་〉ལས། ནང་གི་འཁྲུལ་རྒྱུ་ཟད་བྱའི་ཕྱིར། ། འཁོར་འདས་རུ་ཤན་ནང་ལྟར་དབྱེ། ། ཞེས་གསུངས་པ་ལྟར། ཕྱི་ལྟར་རུ་ཤན་དབྱེ་བར་བྱས་པས་རེ་ཞིག་ཕྱི་འཁྲུལ་བའི་རྐྱེན་སྣང་ཟད་ན་ཡང་། ནང་སྐྱེ་མཆེད་ཀྱི་ས་བོན་མ་ཟད་ན་སྡོང་པོ་བཅད་ཀྱང་རྩ་བ་མ་སྟོང་བར་ཉིད་སླར་སྐྱེ་བ་དང་མཚུངས་ཤིང་། རང་འཆི་བའི་ཚེ་གནས་དེ་རྣམས་སུ་རླུང་སེམས་འདུས་ནས་རིགས་དྲུག་དེ་དང་དེར་དེ་མ་ཐག་ཏུ་སྐྱེ་བར་གསུངས་པས་འཁྲུལ་རྒྱུའི་ས་བོན་སྦྱང་བ་གལ་ཆེ་སྟེ། དེ་ལྟར་སྦྱང་བྱ་ནི་རིགས་དྲུག་གི་ས་བོན་དྲུག་ཡིན་ཞིང་།དེ་དྲུག་གི་གནས་ཚུལ་ནི་〈ཀློང་གསལ་〉ལས། སྤྱི་བོ་མགྲིན་པ་སྙིང་ག་དང་། །353

ཝཾདམ་ཆོས་རྫོགས་པ་ཆེནཝོའི་ མགཞགཝཾལྟེ་བ་གསང་གནས་རྐང་མཐིལ་དུ། ། ཨ་སུ་ན་ཏྲི་བྲི་དུ་གནས། ། ཞེས་གསུངས་པ་ལྟར། རྐང་མཐིལ་དུ་རྩ་འཁོར་འཁྲིལ་བ་ལ་དམྱལ་བའི་ས་བོན་ དུ་ དུད་ཁ།གསང་གནས་སུ་ཡི་དྭགས་ཀྱི་ས་བོན་ བྲེ་ ལྗང་ནག ལྟེ་བར་རྩ་བ་ཐག་པ་བརྒྱངས་པ་ལྟ་བུའི་ནང་དུད་འགྲོའི་ས་བོན་ ཏྲོ་ དམར་ནག སྙིང་གར་སྲོག་པ་རྩའི་ནང་མིའི་ས་བོན་ ནི་ སྔོ་སྐྱ། མགྲིན་པའི་ལྟག་རྩ་བ་མེན་རྭ་འདྲ་བའི་ནང་ལྷ་མ་ཡིན་གྱི་ས་བོན་ སུ་ ལྗང་སེར། སྤྱི་བོར་ལྷའི་ས་བོན་ ཨ་དཀར་པོ་རྣམས་གསལ་བཏབ། དེ་ལྟར་སྦྱང་བྱ་ཨོཾ་སོའི་འོག་ཏུ་སྦྱོང་བྱེད་རིག་པའི་ཡེ་ཤེས་ ར་ དམར་པོ་སོལ་མེ་ངར་མ་ལ་བཏབ་པ་ལྟ་བུ་རེ་དང་།གསལ་ཞིང་འཚེར་བ་འོད་ཟེར་བཅས་པ་ལ། སྦྱང་བྱ་རྣམས་སོལ་དུམ་དུ་བ་འཕྱུར་བའི་རང་བཞིན་ལྟ་བུར་ནག་ངམ་མེ་བར་གསལ་བཏབ། དེ་ལྟར་གསལ་ཐེབས་པ་བྱུང་བ་དང་། ཐོག་མར་རྐང་མཐིལ་གཉིས་སུ་དམིགས་པ་གཏད་དེ་ངག་ཏུ། ཨོཾ་ཨཱཿཧཱུཾ་ན་ར་ཀ་སརྦ་པཱ་བི་ཤུརྙེ་སྭཱ་ཧཱ། ཞེས་བཟླས་པ་ན་ཡི་ལས་རླུང་གཡོས་པ་དང་རྂ་ལས་མེ་འབར་བས་དུད་ཁ་དངོས་མེད་དུ་བསྲེག་པར་བསམ། དེ་བཞིན་དུ། ཨོཾ་ཨཱཿཧཱུཾ་པྲེ་ཏ་ཀ་སརྦ་པཱ་པཾ་བི་ཤུམེེ་སྭཱ་ཧཱ། ཞེས་བཟླས་པ་ན་ཡོ་ལས་རླུང་གཡོས་ཤིང་རྂ་ལས་མེ་འབར་བས་སུ་ལྗང་སེར་དངོས་མེད་དུ་བསྲེག དེ་ནས་ཨོཾ་ཨཱཿཧཱུཾ་དེ་བ་སརྦ་བཾ་བི་ཤུརྙེ་སྭཱ་ཧཱ། ཞེས་བཟླས་པ་ན་ཡི་ལས་རླུང་གཡོས་ཤིང་རྂ་ལས་མེ་འབར་བས་ཨ་དཀར་པོ་དངོས་མེད་དུ་བསྲེག་པར་བསམ་ལ། མདོར་ན་ཡིག་འབྲུ་སོ་སོ་བསྲེག་པའི་ཐལ་བ་མ་ལུས་པས་དངོས་མེད་དུ་སྦྱོང་བར་བསམ། དེ་ནས་རང་གི་སྤྱི་བོར་སངས་རྒྱས་ཐམས་ཅད་ཀྱི་སྐུའི་རང་ བཞིན་ ཅན་ ཨོཾ་ དཀར་པོ། མགྲིན་ པར་ གསུང་ གི་ རང་ བཞིན་ཨཱཿདམར་པོ། སྙིང་གར་ཐུགས་ཀྱི་རང་བཞིན་ཧཱུཾ་སྔོན་པོ་རྣམས་གསལ་བཏབ།དེ་རྣམས་ལས་ཡེ་ཤེས་ཀྱི་བདུད་རྩིའི་རྒྱུན་དཀར་དམར་མཐིང་གསུམ་འབབ་354

༷༔ན༦༽ ཕབ ་ཤཱ་ ་སྦྱོཞི ་ ཡིན་ཅན་སྒྱུསྒྲོ ་ཟུན)སྤྲོཔས་ཡིག་འབྲུ་དྲུག་གི་གནས་རྣམས་སྦྱངས་ཏེ་རིགས་དྲུག་གི་འཁོར་བའི་འཁྲུལ་གཞི་ས་བོན་བག་ཆགས་དང་བཅས་པ་མ་སྟོང་བར་བསམ་པ་སྟེ། མདོར་ན་དབང་ཆེན་གསེར་གྱི་ས་གཞི་ལ་ཐུག་གི་བར་དུ་སྦྱོང་བར་བསམ་ལ འབྲུ་གསུམ་སྐད་ཆེན་པོས་དབྱངས་སུ་ལེན་པའམ་ཤུབ་བུར་བཟླས་ཀྱང་རུང་སྟེ་འབུམ་ཚོ་བདུན་ཙམ་ཞིག་བཟླས་པར་བྱ། མདོར་ན་སྡིག་པ་དག་པའི་རྟགས་མཚན་སྣ་ཚོགས་དང་། ཁྱད་པར་སྒོ་གསུམ་གྱི་ཞེན་འཛིན་དག་ནས་རང་ལུས་ཤེལ་གོང་ཕྱིས་པ་ལྟར་དཀར་སང་གིས་སོང་སྙམ་པའི་བློ་མ་སྐྱེས་པའི་བར་དུ་འབད་པར་བྱའོ། ། དེ་ལྟར་བགྱིས་པའི་དགོས་པ་ནི། 〈ཐལ་འགྱུར་〉ལས།འོད་གསལ་དགོངས་པ་རྣམ་པ་གཉིས། ། ཐུན་མོང་མཆོག་གི་དབྱེ་བས་བསྟན། ། ཞེས་དང་། 〈ཀློང་གསལ་〉ལས། ལུས་ངག་ཡིད་གསུམ་སྔོན་འགྲོ་ནི། ། ཐུན་མོང་ཁྱད་པར་མཐར་ཐུག་གི ། དགོས་པ་གསུམ་དུ་ཤེས་པར་བྱ། །ཞེས་གསུངས་པ་ལྟར། ལུས་ངག་ཡིད་གསུམ་གྱི་སྡིག་པའི་ས་བོན་དང་། དེའི་བར་གཅོད་དང་། དེ་ལ་ཞེན་པའི་བག་ཆགས་རྣམས་རྩ་བ་ནས་དག་ཅིང་ཞི་བ་ནི་ཐུན་མོང་གི་དགོས་པའོ། ། དེ་ཡང་ལུས་ངག་ཡིད་གསུམ་གྱི་ཞེན་པ་ལྡོག་པ་དང་། ཕྱིན་ཆད་འཁོར་བར་ཡིད་ལྡོག་པ་ཁྱད་པར་གྱི་དགོས་པ་དང་། ལུས་ངག་ཡིད་གསུམ་སྐུ་གསུམ་དུ་གྲོལ་བ་ནི་མཐར་ཐུག་གི་དགོས་པ་སྟེ། 〈རྫོགས་ཆེན་མ་རིག་མུན་སེལ་〉ལས། དང་པོ་འཁོར་འདས་རུ་ཤན་དབྱེ་བ་ལ་གཉིས་ཏེ།རྩ་བ་རྡོ་རྗེ་ཚིག་རྐང་ལས། ཕྱི་འཁོར་འདས་རུ་ཤན་དབྱེ་བ་དང་ཿ ནང་འཁོར་འདས་རུ་ཤན་དབྱེ་བའོཿ ཞེས་གསུངས་པས། དང་པོ་ཕྱི་འཁོར་འདས་རུ་ཤན་དབྱེ་དགོས་པའི་རྒྱུ་མཚན་ནི། ཐལ་འགྱུར་ལས། འཁོར་འདས་་རུ་ཤན་མ་ཕྱེ་ན། ། ཁམས་གསུམ་ལུས་ངག་ཡིད་ཀྱིས་ཀྱང་། །འབྲེལ་བ་ཆོད་པར་མི་འགྱུར་བས། ། འཁོར་འདས་རུ་ཤན་དབྱེ་བར་བྱ། ། ཞེས་པ་ལྟར་རྩ་ལྟུང་355

ཛཇིདམ་ཆོས་རྫོགས་པ་ཆེནཡོའི་ མགཞགཛའིབདུན་པའི་ཉེས་པ་འགོག་པའི་ཕྱིར། གནས་དབེན་པར་གཞི་བདག་ལ་དཀར་གཏོར་གསེར་སྐྱེམས་གཏང་ལ་འཕྲིན་ལས་བཅོལ། དེ་ནས་རུ་ཤན་དབྱེ་བ་ནི།རྩ་བ་རྡོ་རྗེའི་ཚིག་རྐང་ལས། དེ་ཡང་ཆོས་ཉིད་ཀྱི་གནས་ལུགས་གཟོད་ནས་རང་ལ་ཡོད་ཀྱང་གནས་སྐབས་མ་རིག་པའི་སྒྲིབ་པས་བསྒྲིབས་ནསཿ འགྲོ་བ་རིགས་དྲུག་གི་གནས་སུ་བར་མེད་དུ་འཁྱམས་ཏེཿ སྡུག་བསྔལ་སྣ་ཚོགས་ཀྱིས་མནར་མོདཿ ད་ནི་སེམས་ཅན་གྱི་དོན་དུ་ད་རེས་ནས་བཟུང་འཁོར་འདས་རུ་ཤན་དབྱེ་ལཿ ཕྱིན་ཆད་འཁོར་བར་མི་ལྡོག་པར་བྱ་སྙམ་དུ་སེམས་བསྐྱེད་ནས་འགྲོ་བ་རིགས་དྲུག་སོ་སོའི་བདེ་སྡུག་སྤྱོད་ཚུལ་ཐམས་ཅད་སེམས་ཀྱིས་མྱོང་བར་བསམས་ཤིངཿ ལུས་ཀྱིས་མཆོང་རྒྱུག་འགྲོ་འདུག་སོགས་རྣམ་འགྱུརཿ ངག་གིས་སྒྲ་སྐད་སྣ་ཚོགས་བརྗོད་པ་སོགས་རྟོག་པའི་སྣ་མི་བསྐྱིལ་བར་ཤུགས་འབྱུང་འགག་མེད་དུ་སྤྱོད་པས་ངལ་དུབ་འགྱུ་བ་ཡུན་ཐག་མ་གྱུར་གྱི་བར་དུ་བྱས་ནསཿརྗེས་ཤེས་རིག་གི་རང་ངོ་ལ་བལྟ་ཞིང་ངལ་གསོཿ ཞེས་གསུངས་པ་ལྟར་བྱས་རྗེས་སུ་དེ་དག་ཐམས་ཅད་རང་གི་སེམས་ཀྱིས་བྱསཿ སེམས་ལས་བྱུང་ཞིང་སེམས་ཀྱི་ངོ་བོ་འདུས་མ་བྱས་ཡིན་པ་ལཿ བློས་བྱས་ཀྱི་འཛིན་པ་ག་ལ་མཆིསཿའཛིན་མེད་བློ་འདས་སུ་ཐག་བཅད་ཅིང་ཆགས་ཞེན་དགག་སྒྲུབ་དང་བྲལ་བར་བཞག་གོ ། རྩ་བ་རྡོ་རྗེའི་ཚིག་རྐང་ལས། ཡང་ལུས་ཀྱིས་བདེ་གཤེགས་ཞི་ཁྲོའི་རྣམ་འགྱུརཿ ངག་གིས་གསུང་གི་སྒྲ་སྐདཿ ཡིད་ཀྱིས་དེ་དག་གིས་རྣམ་པ་གསལ་བ་དང་ངར་འཛིན་ཅི་རས་སུ་བྱས། རྗེས་ཤེས་རིག་གི་ངང་ཉམས་བསྐྱང་ངོ་ཿ ཞེས་གསུངས་པ་ལྟར། བླ་མ་ཡི་དམ་མཁའ་འགྲོ་ཆོས་སྐྱོང་ཡིད་ལ་དྲན་ཚད་ཀྱི་རྣམ་འགྱུར། ཆོས་གསུངས་པ་ཧཱུཾ་ཕཊ་ཀྱི་ང་རོ་སོགས་ཅི་ཤེས་སུ་བསྒྲགས་ནས། དེ་དང་དེ་དངོས་ཀྱི་ང་རྒྱལ་དང་། ཁྲོ་ཆགས་ཞི་བའི་འདུ་ཤེས་བསྐྱེད་ལ། ལྷང་ལྷང་འཆར་བར་བསྒོམས། དེ་ཡང་སྔར་ལུགས་ལྟར་སེམས་ཀྱི་356

ཛའིལེ ཝཱ ན་པ། ན་མིན་ནང་གི་རྔོན་འགྲོཆོ་འཕྲུལ་དུ་ཤེས་པར་བྱས་ཏེ་སེམས་ཉིད་ཀྱི་ངང་ལ་གློད་ནས་བཞག་གོ ། དེ་ལྟ་བུའི་རུ་ཤན་བྱེད་པ་ལ་ཟླ་བ་ཕྱེད་དམ། ཞག་བཅུ་གཅིག་གམ། ཉི་མ་བདུན་ལ་སོགས་པར་འབད་པར་བྱའོ། ། དེ་ལྟར་བྱས་པའི་དགོས་པ་ནི། རྩ་བ་རྡོ་རྗེའི་ཚིག་རྐང་ལས། སྒོ་གསུམ་གྱི་སྡིག་སྒྲིབ་དགཿ བར་ཆད་ཞི་མངོན་ཞེན་ལྡོགཿརྡོ་རྗེ་གསུམ་གྱི་གོ་འཕང་མངོན་དུ་བྱེད་དོཿ ཞེས་གསུངས་པ་དེ་ཡིན། གནས་སྐབས་སུ་འཁོར་བའི་སྡུག་བསྔལ་ལ་སྐྲག་ནས། ཚེ་འདིར་ཞེན་པ་རང་ལོག་པས་བྱང་ཆུབ་སྒྲུབ་པའི་བློ་ངང་ངམ་ཤུགས་ཀྱིས་སྐྱེ། འཁོར་བར་གནས་པའི་སེམས་ཅན་ལ་སྙིང་རྗེ་སྐྱེ་བ་དང་། དེ་ཐམས་ཅད་སེམས་ཀྱི་ཆོ་འཕྲུལ་དུ་གོ་ནས་སེམས་འཛིན་མེད་བློ་འདས་སུ་ཐག་ཆོད་པས་ཕྱིན་ཆད་འཁོར་བར་མི་ལྡོག་སྟེ། དབང་ཉེ་བར་རྟོགས་པ་ལས། རུ་ཤན་གང་གིས་ཕྱེ་བ་ཉིད། ། ཁམས་གསུམ་ལྡོག་པ་མ་ཡིན་ནོ། ། ཞེས་གསུངས་སོ། ། གཉིས་པ་ནང་ལྟར་དབྱེ་བ་ནི། རྩ་བ་རྡོ་རྗེའི་ཚིག་རྐང་ལས། ནང་ལྟར་རུ་ཤན་དབྱེ་བ་ལཿ སྦྱང་གཞི་རང་གི་ལུས་ཀྱི་གནས་དྲུག་ཏུ་རིགས་དྲུག་ཏུ་སྐྱེ་བའི་ས་བོན་ཡོད་དེཿ སྤྱི་བོར་ཨཿ མགྲིན་པར་སུཿ སྙིང་ཀར་ནིཿ ལྟེ་བར་ཏྲིཿ གསང་བར་བྲེཿ རྐང་མཐིལ་དུ་དུཿ བག་ཆགས་དང་བཅས་པ་ལྷན་སྐྱེས་སུ་གནས་པ་སྟེཿ ཞེས་གསུངས་པ་ལྟར། རང་ཐ་མལ་དུ་གནས་པའི་སྤྱི་བོར་ལྷའི་ས་བོན་ཨ ཿ དཀར་པོ།མགྲིན་པར་ལྷ་མ་ཡིན་གྱི་ས་བོན་ སུ་ ལྗང་སེར། སྙིང་ཀར་མིའི་ས་བོན་དྲི་སྔོ་སྐྱ། ལྟེ་བར་དུད་འགྲོའི་ས་བོན་ ཏྲོ དམར་ནག གསང་བར་ཡི་དྭགས་ཀྱི་ས་བོན་ བྲི་ ལྔང་ནག རྐང་མཐིལ་གཉིས་སུ་དམྱལ་བའི་ས་བོན་ དུ་དུད་ཁ་རྣམས་བག་ཆགས་དང་བཅས་ལྷན་སྐྱེས་སུ་གནས་པ་རྣམས་གསལ་གདབ། དེ་སྦྱོང་བྱེད་ནི། རྩ་བ་རྡོ་རྗེའི་ཚིག་རྐང་ལས། སྦྱོང་བྱེད་རིག་པའི་ཡེ་ཤེས་སྤྱི་བོར་ཨོཾཿ མགྲིན་པར་ཨཱཿ སྙིང་ཀར་ཧཱུཾཿ དེ་ལས་ཐུགས་རྗེའི་འོད་357

ཛའི མའ་ས་རྫོ ས་པ་ཆེ འཐོའི་ མ ཞ ཐོའིཟེར་འཕྲོསཿ རིགས་དྲུག་གི་ས་བོན་བག་ཆགས་དང་བཅས་པ་གཞོབ་ཏུ་བསྲེགཿ རིགས་དྲུག་གི་རྒྱུ་འབྲས་དྲུངས་ནས་ཕྱུང་སྟེ་ལུས་ཤེལ་སྒོང་གཡའ་བྲལ་ལྟ་བུར་བྷེམཿ འབྲུ་གསུམ་གྱི་བསྙེན་པ་བྱའོཿ ཞེས་གསུངས་པ་ལྟར་རྒྱལ་བ་རྣམས་ཀྱི་སྐུ་གསུང་ཐུགས་ཀྱི་ངོ་བོ་སྤྱི་བོར་ཨོཾ་དཀར་པོཿ མགྲིན་པར་ཨཱཿདམར་པོཿ སྙིང་ཀར་ཧཱུཾ་མཐིང་གཿརྣམས་བཀྲག་མདངས་འོད་ཟེར་འབར་བར་བསམ་ལ། ཡི་གེ་གསུམ་བཟླས་པའི་ཚེ། ཡི་གེ་དེ་གསུམ་ལས་ཡེ་ཤེས་ཀྱི་མེ་རང་བཞིན་གྱིས་འབར་བས་རིགས་དྲུག་གི་ས་བོན་བག་ཆགས་དང་བཅས་པ་དངོས་མེད་དུ་བསྲེགས། སླར་ཡང་ཡི་གེ་གསུམ་ལས་ཡེ་ཤེས་ཀྱི་བདུད་རྩིའི་རྒྱུན་བབས། ཡིག་འབྲུ་དྲུག་གི་གནས་རྣམས་སྦྱངས་ནས། རང་ལུས་དྭངས་གསལ་ཤེལ་གོང་ཕྱིས་པ་ལྟར་བསམ་ཞིང་། ཨོཾ་ཨཱཿཧཱུཾ་འབུམ་ཚོ་བདུན་བཟླའོ། ། དེས་སྡིག་པ་དག་པའི་རྟགས་སྣ་ཚོགས་དངོས་སམ་རྨི་ལམ་ཅི་རིགས་པར་འབྱུང་ངོ་། ། སྒོ་གསུམ་གྱི་ཞེན་འཛིན་དག་ནས་ཤེལ་གོང་ལྟར་གྱུར་སྙམ་པ་དང་། བག་ཆགས་དག་ནས་ནད་གདོན་བར་ཆད་ཞི་བར་འགྱུར། དཔེར་ན་རྒྱུའི་ས་བོན་ཟད་ན། དེས་བསྐྱེད་པའི་འབྲས་བུ་མི་འབྱུང་བ་བཞིན། ཕྱིན་ཆད་འཁོར་བར་མི་ལྡོག་སྟེ། ཀློང་གསལ་ལས། རུ་ཤན་ནང་ལྟར་སུས་བྱས་པ། །འཁྲུལ་རྒྱུ་འཁོར་བའི་ས་བོན་སྟོང་། ། གསུམ་པོ(ལུས་ངག་ཡིད་གསུམ་)འཁོར་བར་ལྡོག་པ་མེད། ། ཅེས་གསུངས་སོ། ། ཞེས་པ་ལྟ་བུ་ཡིན་ནོ། ། དེ་ལྟར་ལུས་ངག་ཡིད་གསུམ་གྱི་རུ་ཤན་ཐ་དད་དུ་དབྱེ་བ་དང་། སྒོ་གསུམ་གྱི་སྔོན་འགྲོ་སྤེལ་ནས་བྱེད་པའི་ལུགས་སོགས་ཡོད་ཀྱང་། འཁོར་འདས་ཀྱི་རྣམ་པ་ཅན་གང་ལའང་སྒོ་གསུམ་དང་སྐུ་གསུང་ཐུགས་ཀྱི་རོལ་པ་ཤུགས་འབྱུང་དུ་འཆར་བདེ་བ་ལས་ཕྲུགས་གཅིག་ཏུ་བྱེད་པ་འདི་ལག་ལེན་ལ་འདི་བས་སླ་ཞིང་འཆུན་ཆེ་བ་ཡིན་ནོ། ། དེ་ལྟར་རུ་ཤན་འབྱེད་པ་ལ་འབད་པས་གནས་སྐབས་སུ་སྒོ་གསུམ་གྱི་358

༠ཡིནརྦེསྒོ ཕབ ཟུད་པ ཟུད་མི ང་ ་11 ཛིན14ཞེན་པ་རང་ལོག་པ་དང་འཁོར་བའི་འབྲེལ་རྒྱུན་ཆོད། མཐར་ཐུག་ལུས་འོད་གསལ་དུ་སྨིན། ངག་ཡི་གེའི་འཁོར་ལོ་དག སེམས་རིག་ཐོག་ཏུ་གྲོལ་བ་ལ་སོགས་པའི་ཕན་ཡོན་དཔག་ཏུ་མེད་པ་ཡོད་དོ། །གཉིས། སྔོན་འགྲོ་དངོས་ཀྱི་སྐོར། ཚོདེ་ཡང་སྔོན་འགྲོ་དངོས་ལ། རྣལ་དུ་དབབ་པ་དང་། སོར་གཞུག་པ།སྒོ་གསུམ་གྱི་རྣལ་འབྱོར་བཅས་གསུམ་ཡོད་པ་རྣམས་རེ་རེ་བཞིན་བརྗོད་པར་བྱའོ། །དེ་ལས་རྣལ་དུ་དབབ་པ་ནི། 〈སྒྲོན་མ་འབར་བ་〉ལས། འཁོར་འདས་རུ་ཤན་ཕྱེས་ནས་ནི། ། ལུས་ངག་ཡིད་གསུམ་རྣལ་དུ་དབབ། ། ཅེས་དང་།〈ཐལ་འགྱུར་〉ལས། འདི་དུས་ལུས་ངག་སེམས་ཀྱི་གནད། ། རྣལ་འབྱོར་ལྡན་པས་རྣལ་དུ་དབབ། ། ཅེས་དང་། 〈རྩ་བ་རྡོ་རྗེའི་ཚིག་རྐང་〉ལས། ལུས་རང་དབབཿ ངག་བཅོས་མེདཿ སེམས་རྟོག་བྲལ་དུ་སྒོ་གསུམ་གཞི་ཐོག་གི་སྟེང་དུ་རང་དབབ་ཏུ་བཞག་པའོཿ ཞེས་ཁྱད་པར་ཅན་གྱི་སྔོན་འགྲོའི་སྤྱོད་པ་དེ་རྣམས་ཀྱི་ཁམས་དང་འབྱུང་བ་འཁྲུགས་པར་གྱུར་པ་རྣམས་མ་བཅོས་པའི་གཤིས་སུ་གཏན་ལ་དབབ་པར་བྱ་སྟེ། ལུས་ཀྱི་གནད་བཟང་ངན་བླང་དོར་ལས་འདས་པ་དུར་ཁྲོད་ཀྱི་མི་རོ་བཞིན་དུ་ཅི་བདེར་བཞག ངག་སྨྲ་བརྗོད་དང་བྲལ་བའི་གཤིས་ལ་དབུགས་ཀྱི་འགྲོ་འོང་ཙམ་ཡང་དལ་བར་བསླབ། ཡིད་དྲན་རྟོག་རྣམ་གཡེང་ལས་གྲོལ་བ་སྤྲིན་དེངས་པའི་ནམ་མཁའ་ལྟར་འཇོག་པ་སྟེ། བྱ་བ་དང་བྱེད་པ་མེད་པའི་རྣལ་འབྱོར་དང་ལྡན་པས་རྣལ་དུ་དབབ་པ་ལ་ཞག་ཉི་ཤུ་རྩ་གཅིག་གམ། བདུན་ནམ་གསུམ་ལ་སོགས་པ་བྱ་སྟེ། དེའི་དགོས་པ་ནི།(ཀློང་གསལ་〉ལས། འདི་ལྟར་རྣལ་དུ་སུས་ཕབ་པ། ། འབྱུང་འཁྲུགས་ནད་359

ཛའི མ་ཆོས་རྫོགས་པ་ཆེ འགོའི་ མག གཛའིརྐྱེན་ཞི་བ་དང་། ། འཛིན་པ་རང་གྲོལ་ཉིད་དུ་འགྱུར། ། ཞེས་གསུངས་པའི་ཕྱིར།གཞན་ཡང་ཅུང་ཟད་བཤད་ན་ནི། གོང་གི་སྔོན་འགྲོ་རྣམས་ཀྱིས་འབྱུང་བ་འཁྲུགས་ཏེ་ངལ་ཞིང་དུབ། ངག་འཛེར་ཞིང་འགགས། སེམས་འགྱུ་བ་སྤུན་ཐག་ཏུ་གྱུར་པ་ན། འདིར་བདེ་བའི་མལ་དུ་ངལ་གསོ་བ་ལྟ་བུ་སྟེ། དེ་ཡང་ལུས་གནད་རྣམ་སྣང་གི་ཆོས་བདུན་ནམ། ཙོག་པུའམ། རང་བཞིན་གྱིས་འཇོག་པ་གང་ཡང་རུང་བ་དང་། ལུས་གནད་སྡོམ་པོ་དང་འགུལ་སྐྱོད་སོགས་སྤངས་པ་སྟེ། དཔེར་ན་སོག་ཕོན་གྱི་ཐག་པ་བཤིགས་པ་ལྟར་རང་བབ་བདེ་ལུགས་སུ་ཤིག་གེ་བཞག ངག་སྨྲ་བརྗོད་ཐམས་ཅད་དང་བྲལ་བ་པི་ཝང་གི་རྒྱུན་ཐག་ཆད་པ་བཞིན་ཝང་ངེར་བཞག སེམས་འདས་པ་དང་མ་འོངས་པ་དང་ད་ལྟ་བ་བཅས་ཀྱི་རྣམ་རྟོག་གི་སྤྲོས་པ་ཐམས་ཅད་དོར་ཏེ་རང་འཐག་གི་ལྟག་ཆུ་བོར་བ་བཞིན་ཁྲེས་སེ་བོར་ལ་བཞག་པར་བྱ་དགོས་ཏེ། 〈རྫོགས་ཆེན་མུན་སེལ་〉ལས།དང་པོ་ནི། རྩ་བ་རྡོ་རྗེའི་ཚིག་རྐང་ལས། ལུས་རྡོ་རྗེ་འདུག་སྟངས་བྱ་ཞིང་ཞེས་གསུངས། དེ་ཡང་ལུས་གནད་དུ་བསྣུན་ན་སེམས་ཀྱི་དྭངས་སྙིགས་ཕྱེད་པར་འགྱུར་བའི་ཕྱིར་ཐལ་འགྱུར་ལས། ལུས་ཀྱི་སྔོན་དུ་འགྲོ་བ་ལས། ། སོ་སོའི་བྱེད་པའི་རྒྱུ་འགག་པ། ། རྡོ་རྗེ་སྐྱིལ་ཀྲུང་དང་བཅས་ཏེ། ། ལུས་སྦྱངས་སེམས་ལ་ཕན་པའོ། ། ཞེས་པས། རྡོ་རྗེ་འདུག་སྟངས་ལ་ལངས་འདུག་ཕྱོགས་གཉིས་སུ་བཞེད་པའི་སྔ་མ་ནི། རྐང་མཐིལ་སྦྱར་ཞིང་སོར་བཅུ་ས་ལ་བཙུགས། པུས་མོ་ཕྱིར་བརྒྱང་། སྒལ་ཚིགས་དྲང་པོར་བསྲངས། ལག་གཉིས་སྤྱི་བོར་མ་རེག་པར་ཐལ་མོ་སྦྱར། གྲུ་མོ་གཉིས་ཐད་སོར་ཕྱིར་བརྒྱངས། མགྲིན་པར་ཨོལ་མདུད་ནོན་པར་བྱས། ཉ་བཞི་བསྒྲིམ། མིག་བར་སྣང་ལ་ཧ་རེ་བལྟས་ལ་ལུས་རྡོ་རྗེའི་འདུག་སྟངས་བྱས་པ་བཞིན་རྡོ་རྗེ་སྔོན་པོ་རྩེ་གསུམ་མེ་འབར་བར་བསྒོམ། དེ་ལྟར་འདུག་མ་ཐུབ་ན་ལུས་གན་རྐྱལ་དུ་ལོག་སྟེ། དུར་ཁྲོད་ཀྱི་མི་རོ་བཞིན་རྟོག་360

ཛ〉ལེ ཕབ ་པ ན་མི ང་གི་སྔོ ཕརགྲོམེད་ཀྱི་ངང་ལ་བཞག་གོ ། དེ་ལྟར་མ་ལྕོགས་ན་ཕྱི་མ་མི་འགྱུར་རྡོ་རྗེ་འདུག་སྟངས་རྡོ་རྗེ་ལྟ་བུ་ལུས་སྤྱི་བསྲངས་པས། འགྱུ་བྱེད་ཀྱི་རླུང་འགག རྐང་མཐིལ་ཁ་སྦྱར་བས་ཕོ་མོ་མ་ནིང་གི་རླུང་སྟོངས་ཏེ། འོད་གསལ་ཡེ་ཤེས་ཀྱི་ངང་དུ་གནས། རྟིང་པ་གཉིས་གསང་བར་ཟུག་པར་གཏད་པས་འདོད་ཆགས་ཀྱི་གཞི་སྟོང་། ཐལ་མོ་སྤྱི་བོར་སྦྱར་བས་རྡོ་རྗེ་རྩེ་གསུམ་པར་བསམས་པས་ལུས་ཀྱི་གནད་སྦྱོང་བར་བྱེད་དོ། ། ཞེས་ཀུན་མཁྱེན་ཆེན་པོས་བཞེད་ལ། རྟགས་ནི་ལུས་ཁོལ་བུར་ན་ཞིང་ཚུགས་མི་ཐུབ་པ་དང་། དྲོད་སྐྱེ་ཞིང་སེམས་རྟོག་མེད་དུ་གནས་པར་མ་གྱུར་གྱི་བར་དུ་འབད་པར་བྱའོ། ། དེ་ཡང་རྡོ་རྗེ་ཡར་རྩེ་གསུམ་ངོ་བོ་རང་བཞིན་ཐུགས་རྗེ་གསུམ་མཚོན་ལ། མར་རྩེ་གསུམ་གྱིས་སྐུ་གསུམ་མཚོན་པས། སྐེད་པ་གཅིག་ཏུ་འདྲིལ་བ་ཀ་དག་དང་ལྷུན་གྲུབ་ངོ་བོ་གཅིག་ཏུ་ལམ་བྱེད་མཚོན་པའོ། ། དེ་ལྟར་བགྱིས་པའི་དགོས་པ་ལ་གསུམ་སྟེ། ཐུན་མོང་དུ་ངལ་དུབ་ཀྱི་ལུས་སྒྲིབ་འདག ཁྱད་པར་ལུས་རྡོ་རྗེ་མེ་འབར་བ་མཱཐོང་བས་གདོན་བགེགས་ཞི། མཐར་ཐུག་ལུས་ཞེན་ལྡོག་སྟེ། སྐུ་རྡོ་རྗེར་འགྲུབ་པར་འགྱུར་ལ། འདིའི་ཚེ་རྟེན་འབྲེལ་ལུས་ལ་བསྒྲིགས་པའི་རྟོགས་པ་སེམས་ལ་འཆར་བས་ངལ་དུབ་ལ་སོགས་པའི་རྐྱེན་གྱིས་འགྱུ་དྲན་བྱུང་ཚད་སྤུན་ཐག་ཆད་ཅིང་ཐད་ཀར་རིག་པ་རྟེན་མེད་དུ་ལུས་པས་ངོ་སྤྲོད་ཀྱི་གཟེར་འདེབས་སླ་བ་ཡིན་ནོ། །གསུམ་པ་གནད་དུ་དབབ་པ་ལ་གཉིས་ཏེ། རྩ་བ་རྡོ་རྗེའི་ཚིག་རྐང་ལས།རྣལ་དུ་དབབ་པ་དང་སོར་གཞུག་པའོཿ ཞེས་གསུངས་པས། དང་པོ་ལ། རྩ་བ་རྡོ་རྗེའི་ཚིག་རྐང་ལས། ལུས་རང་དབབཿ ངག་བཅོས་མེདཿ སེམས་རྟོག་བྲལ་དུ་སྒོ་གསུམ་གཞི་ཐོག་གི་སྟེང་དུ་རང་དབབ་ཏུ་བཞག་པའོཿ ཞེས་གསུངས་པ་ལྟར། བདེ་བའི་སྟན་ལ་སེམས་སྐྱིལ་ལམ་ཙོག་པུའམ། རྡོ་རྗེ་སྐྱིལ་361

ཛ〉 མ་ཆོས་རྫོ ས་ལ་ཆེ བསྡོའི་ མ ཞགཛ〉 ་ཀྲུང་སོགས་གང་བདེར་ལུས་དུར་ཁྲོད་ཀྱི་རོ་ལྟར་འགུལ་སྐྱོད་དང་བྲལ་བ། ངག་པི་ཝང་གི་རྒྱུན་ཐག་ཆད་པ་ལྟར་སྨྲ་བརྗོད་དང་བྲལ་བ། ཡིད་སྐྱེས་བུའི་སྙིང་བཏོན་པ་ལྟར་དྲན་མེད་རྟོག་མེད་ཀྱི་ངང་ལ་གློད་ལ་རང་བབས་སུ་བཞག་གོ །དེ་ཡང་རྣལ་ཞེས་པ་མ་བཅོས་པའི་དོན་དང་དབབ་པ་ནི་རང་བབས་སུ་འཇོག་པའི་ཕྱིར་རོ། ། རྣལ་དུ་དབབ་པ་འདི་ལ་ཞག་ཉི་ཤུ་རྩ་གཅིག་གམ། བཅོ་ལྔའམ་བདུན་སོགས་ལ་བསླབ་བོ། ། དེ་ལྟར་བྱས་པའི་དགོས་པ་ནི། རྩ་རླུང་ཁོལ་སྙོམས་པས་འབྱུང་བ་འཁྲུགས་པའི་ནད་མེད་པ་དང་། ཏིང་ངེ་འཛིན་རང་བཞིན་གྱིས་སྐྱེ་བ་དང་། སྒོ་གསུམ་གྱི་འཛིན་པ་རང་གྲོལ་དུ་འགྲོ་བ་སོགས་ཡུན་རིང་བསྒོམས་པས་ཞི་གནས་ཀྱི་ཡོན་ཏན་མཐའ་དག་སྐྱེ་བར་གསུངས། ཅེས་པ་ལྟར་ཡིན་ནོ། །སོར་བཞག་གམ་སོར་གཞུག་པ་ནི། 〈ཀློང་གསལ་〉ལས། ཀ་དག་དོན་ཉིད་རྟོགས་བྱའི་ཕྱིར། ། རྣལ་དུ་ཕབ་ནས་སོར་ཡང་གཞུག ། ཅེས་དང་།〈འདས་རྗེས་〉ལས། ཉན་ཐོས་བྱང་སེམས་ཁྲོ་བོ་ཡི། ། ལྟ་སྟངས་ཉིད་ཀྱིས་སོར་ཡང་གཞུག ། དེས་ནི་གསུམ་པོ་སོར་ཆུད་ནས། ། ཉམས་ལེན་ཉིད་ལ་བརྩོན་པར་འགྱུར། ། ཞེས་གསུངས་པ་ལྟར། སྔར་རིག་པ་གསལ་ཞིང་དེར་འཛིན་མེད་པར་གནས་པ་དེ་ཉིད་འདིར་སྤྱོད་ལམ་ཞི་བ་དང་། བར་མ་དང་། ཙུབ་མོ་གསུམ་གྱི་རྐྱེན་རིམ་པར་ཁྲིད་དེ་བསྒོམ་པ་ལ་སློབ་པར་བྱ་བ་ཡིན་ཏེ། དཔེར་ན་རལ་གྲིའི་འཁྲུལ་འཁོར་ཤེས་པར་འདོད་པ་དག་གིས་ཐོག་མར་ཤིང་གི་རལ་གྲི་ལ་བསླབ་པ་དང་ཆོས་མཚུངས་པ་ལྟ་བུ་ཡིན་ནོ། །ཉན་ཐོས་ཞི་བའི་ལྟ་སྟངས་ནི། བདེ་བ་ལ་ལུས་གནད་རྣམ་སྣང་ཆོས་བདུན་དང་ལྡན་པའི་ངག་མི་སྨྲ་ཞིང་རླུང་གི་འགྲོ་འོང་དལ་བར་བཞག མིག་གནད་མི་འགུལ་བར་སྣ་རྩེའི་ནམ་མཁར་ཧྲིག་གེ་ལྟ་བའི་ཚུལ་གྱིས་ཕབ་ལ།362

༠༔༷རྦེཞི ཕབ ་ཅགི ་སྦྱོན ་ ཡིན་ཅན་སྒྱུསྒྲོ ་ཐུན14མིག་འབྲས་མི་གཡོ་ཞིང་རྫི་མ་ཐབ་ཐིབ་མི་བྱ་བར་ཟིམ་བུའི་མིག་གི་ལྟ་སྟངས་ལྷོད་དེ་ཅེ་རེ་བཞག ངག་རླུང་གནད་སོ་མར་བཞག སེམས་ཀྱི་གནད་སྔར་འདས་པའི་རྗེས་མི་གཅོད་ཅིང་། འདི་འདྲ་ཞིག་བྱས་བསམ་པ་དང་། ཕྱིས་མ་འོངས་པའི་སྔུན་མི་བསུ་སྟེ། འདི་འདྲ་ཞིག་བྱེད་བསམ་པ་དང་། ད་ལྟ་འདི་ཡིན་འདི་མིན་སོགས་སེམས་ལ་ལས་གང་ཡང་མི་འཆོལ་བར་རྟོག་ཚོགས་ཀྱི་ཚོལ་འཕྲོ་ཐམས་ཅད་སྔར་བཞིན་དུས་གསུམ་གྱི་རྣམ་རྟོག་སྤངས་ལ་བཟོ་བཅོས་མེད་པར་བཞག་གོ །བྱང་ཆུབ་སེམས་དཔའི་ལྟ་སྟངས་ནི། ཉན་ཐོས་ཞི་བའི་ལྟ་སྟངས་ལ་གོམས་པ་ན། ལུས་གནད་སྔར་ལྟར་ལས་མིག་གཉའ་ཤིང་གང་ཙམ་དུ་རྟེན་མེད་དུ་འཇོག་པའམ་ཡང་ན་མིག་གནད་ཐད་ཀའི་བར་སྣང་ལ་ལྟ་སྟངས་ཧར་རེ་གཏད། ངག་གནད་རླུང་སོ་མར་བཞག སེམས་གནད་སྔར་བཞིན་དུས་གསུམ་རྣམ་རྟོག་སྤངས་ལ་བཟོ་བཅོས་མེད་པར་བཞག་གོ །ཁྲོ་བོའི་ལྟ་སྟངས་ནི། བྱང་ཆུབ་སེམས་དཔའི་ལྟ་སྟངས་ལ་གོམས་པ་ན།ལུས་གནད་སྔར་ལྟར་རམ་རྐང་པ་གྱད་ཀྱི་དོར་སྟབས་སུ་བགྲད། མིག་སྡང་མིག་ཏུགཡོ་ཞིང་བར་སྣང་ལ་བལྟ། ངག་ཧ་ཧ་ཞེས་ཁྲོ་བོའི་གད་མོ་དང་། ཧི་ཧི་ཞེས་ཁྲོ་མོའི་རྒྱང་གླུ་བརྗོད་པའི་ངང་ནས་སྣང་བའི་རྫུན་ཕུགས་རྡིབ་པའི་བརྟུལ་ཞུགས་ལ་རྩལ་སྦྱོང་བ་སྟེ། ཡང་ན་རོལ་བའི་སྟབས་སམ། ཡང་ན་བསྡད་པ་ལས་ལངས་ཏེ་གོམ་པ་གྱ་ཚོམ་དུ་འདོར། སེམས་གནས་ཆའི་ཚུགས་མ་ཞིག་པའི་ངང་ནས་མིག་ལྟ་སྟངས་བར་སྣང་ལ་གྱེན་དུ་བགྲད་དེ་གཡས་གཡོན་དུ་ཧྲིག་ཧྲིག་ཏུ་སྒྱུར་ཞིང་། གོམ་པ་གྱ་ཚོམ་དུ་འདོར་བར་བྱེད་པ་དང་། ངག་ཏུ་ཧ་ཧ་ཉི་ཧི་ཧཱུཾ་ཧཱུཾ་ཕཊ་ཕཊ་ཅེས་པ་ལ་སོགས་པའི་ཁྲོ་བོའི་གད་རྒྱངས་ཀྱི་སྒྲ་སྐད་བརྗོད་ཅིང་གནས་ཆའི་ཚུགས་མ་ཞིག་པར་སློབ་ཅིང་རིག་པ་ཧུར་ཕྱུང་སྟེ་རྩལ་སྦྱངས་པས།363

ཛཇི མ་ཆོས་རྫོགས་ལ་ཆེན་པོའི་རྣམག གཛའིརང་བྱུང་རང་ཤར་སྤྲོས་བྲལ་བསལ་བཞག་མེད་པ་ཆུ་རླབས་རྒྱ་མཚོར་ཐིམ་པ་ལྟར་འགྱུར་བས། དེས་ནི་སྣང་རྐྱེན་ཅི་ཙམ་མང་བ་ཙམ་དུ་སྟོང་ཉིད་ཀྱི་ཡེ་ཤེས་ཀྱང་འཕེལ་བར་འགྱུར་བ་སྟེ། དཔེར་ན་བུད་ཤིང་མང་ན་མེ་ལྕེ་ཆེ་བ་ལྟ་བུ་ཡིན།དེ་ལྟར་བྱས་ན་ཉན་ཐོས་ཀྱིས་རྣམ་པར་རྟོག་པ་འཇོམས་ཤིང་སྒོ་གསུམ་གནས་པར་བྱེད། བྱང་སེམས་ཀྱིས་རྣམ་རྟོག་རགས་པ་འཇོམས་ཤིང་གནས་པ་བརྟན་པར་བྱེད། ཁྲོ་བོས་རྣམ་རྟོག་སྦོམ་པོ་འཇོམས་ཤིང་བརྟན་པ་ལས་གྲོལ་བར་བྱེད་དགོས་པ་ཡིན་ཏེ། གོང་གསལ་གྱི་འདི་དག་གི་དགོས་པ་ནི། 〈ཀློང་གསལ་〉ལས། ཉན་ཐོས་ཞི་བའི་ལྟ་སྟངས་ཀྱིས། ། ལུས་ངག་ཡིད་གསུམ་རྣལ་དུ་ཕེབས། ། བོརྦྷདྷི་ས་ཏྭའི་ལྟ་སྟངས་ཀྱིས། ། རྣལ་ཕེབས་བདེ་བ་ཉིད་ཐོབ་འགྱུར། ། ཁྲོ་བོ་ཉིད་ཀྱི་ལྟ་སྟངས་ཀྱིས། ། རྣལ་ཕེབས་ཡོན་ཏན་གསུམ་ཡང་འགྲུབ། ། ཅེས་གསུངས་པ་བཞིན་ནོ། །སྒོ་གསུམ་གྱི་རྣལ་འབྱོར་ལ། ལུས་ཀྱི་སྒོ་ནས་རྡོ་རྗེའི་འདུག་སྟངས་ལ་བསླབ་པ། ངག་གི་སྒོ་ནས་རྒྱས་འདེབས་རྩལ་སྦྱང་མཉེན་བཙལ་ལམ་ཞུགས་ལ་བསླབ་པ། སེམས་ཀྱི་སྒོ་ནས་བྱུང་གནས་འགྲོ་གསུམ་ལ་མཐའ་གཏད་པའོ། །ལུས་ཀྱི་གནད་རྡོ་རྗེའི་འདུག་སྟངས་ལ་བསླབ་པ་ནི། 〈ཐལ་འགྱུར་〉ལས།རྡོ་རྗེ་སྐྱིལ་མོ་ཀྲུང་བཅས་པས། ། ལུས་སྦྱངས་སེམས་ལ་ཕན་པའོ། ། ཞེས་གསུངས་པ་ལྟར། ས་གཞི་སྲ་མཁྲེགས་འབར་འབུར་སོགས་མེད་པའི་འཇམ་ཞིང་བདེ་བའི་སར་ཕྱིན་ལ། རྐང་མཐིལ་གཉིས་སྤྲད་དེ་སོར་བཅུ་སར་བཙུགས།པུས་མོ་ཕྱིར་བསྐྱེད། སྒལ་ཚིགས་བརྩེགས་ལ་ལྟག་ཅོ་འཐེན་ཏེ་མགྲིན་པས་ཨོལ་མདུད་མནན། ལག་པ་གཉིས་ཐལ་མོ་སྦྱར་བ་སྤྱི་བོར་མ་རེག་ཅིང་བཤད་རྒྱང་དུ་མ་སོང་བར་གྲུམ་ཆག་པ་ནས། ཉྭ་བཞི་སྒྲིམ། མིག་ཐད་ཀའི་བར་སྣང་ལ་ཧར་རེ་བལྟ། སེམས་ཀྱི་གནད་རང་ལུས་གསེར་གྱི་རྡོ་རྗེ་རྩེ་ལྔ་པ་འོད་ཟེར་364

༷༔༷3སྡེ མཆི་ ་ཅགི ་སྦྱོན ་ ཆུད་ ་11 ལཤཱ་1སྤྲོའཕྲོས་པ་ཞིག་ཏུ་ཧ་ཅང་རང་གིས་ཆེད་འཛིན་མི་བྱ་བར་ཡིད་ལ་དྲན་ཙམ་དུ་བྱས་ལ་ལུས་གནད་དེས་ཚུགས་ཅི་ཙམ་ཐུབ་ཐུབ་བྱ། མི་ཐུབ་ན་ངག་ཏུ་ཧལ་ཞེས་པའི་སྒྲ་དང་བཅས་ལུས་དུར་ཁྲོད་ཀྱི་རོ་ལྟར་སྤྲོས་པ་མེད་པར་ཁྲེས་སེ་བོར་ལ། རང་སེམས་ཚངས་བུག་ནས་ཐོན་ཏེ་ནམ་མཁའ་དང་ཁྲུག་གེ་འདྲེས་པར་མོས་ལ་རྟོག་མེད་དུ་རྗེན་ནེ་བཞག་ནས་ཡུན་ཅི་རིང་དུ་བསྒོམ། དེ་ནས་སྔར་བཞིན་དེ་ལྟར་བསླབ་བོ། ། དེ་ལྟར་འབད་པས་ལུས་ལ་དྲོད་སྐྱེ་ཞིང་ཤ་འཕར་བ་དང་། ལུས་ཁོལ་བུར་ཟུག་རྔུ་ལྡང་བ་དང་། ལུས་ཚུགས་མི་ཐུབ་པ། སེམས་མི་རྟོག་པའི་ངང་དུ་ཆལ་ལེ་གནས་པ་སོགས་འབྱུང་ཞིང་། དེ་ཙ་ན་འདི་ཉིད་གོམས་པའི་རྟགས་སུ་གསུངས། དེས་ནི་ཐུན་མོང་དུ་ལུས་ཀྱི་སྡིག་སྒྲིབ་དག་ཅིང་གདོན་བགེགས་ཀྱི་བར་ཆད་ཞི། ཁྱད་པར་དུ་ལུས་ཀྱི་མངོན་ཞེན་ལྡོག་པས་ཕྱིས་འཁོར་བར་མི་འཇུག་པར་མཐར་ཐུག་སྐུ་རྡོ་རྗེ་སྤྲུལ་པའི་སྐུར་སངས་རྒྱས་པར་འགྱུར་བའོ་ཞེས་གསུངས་པའི་ཕྱིར་རོ། །རྩལ་སྦྱོང་བ་ལ། ཕྱི་སྣང་བ་ལ་རྩལ་སྦྱོང་བ་དང་ནང་ཕུང་པོ་ལ་རྩལ་སྦྱོང་བ་གཉིས་ཡོད་ཅིང་། དེ་ལས་དང་པོ་ཕྱི་སྣང་བ་ལ་རྩལ་སྦྱོང་བ་ནི། གནས་དབེན་པར་སྐྱིལ་མོ་ཀྲུང་གིས་བཞུགས་ཏེ། ངག་ཏུ། ཧཱུཾ་ཧཱུཾ་ཧཱུཾ་ཞེས་གདངས་མགུར་རིང་པོས་བརྗོད་པས་ཕྱིའི་སྣང་བ་ཆེ་ཆུང་བརྟན་གཡོ་ཐམས་ཅད་ཧཱུཾ་དུ་ལམ་མེ་སོང་བར་བསམ་ཞིང་། སོ་དང་མཆུ་མ་རེག་ཙམ་གྱི་ངང་ནས་རླུང་དང་།ཤེས་པ་དང་། སྣང་བ་གསུམ་གཅིག་ཏུ་བསྲེས་ལ་མ་ཡེངས་པར་བྱའོ། ། སྣང་བ་ཐམས་ཅད་ཧཱུཾ་དུ་ལམ་མེ་འཆར་ཞིང་བན་བུན་ཕྱད་ཕྱོད་དུ་སོང་ན་རྒྱས་ཐེབས་པའི་ཚད་ཡིན། ཡང་ན་ཧཱུཾ་ཧཱུཾ་ཞེས་དྲག་ལ་གཏུམ་པར་བརྗོད་པའི་རྐྱེན་གྱིས་མཁའ་ལ་གློག་འཁྱུག་པ་བཞིན་ཧཱུཾ་མཐིང་ནག་རྣོ་མྱུར་གྱི་ཤུགས་དང་ལྡན་ཞིང་གང་ལ་འབིགས་པའི་ཡུལ་དང་འཚམས་པ་གནམ་ལྕགས་བབས་པ་བཞིན་བྱུང་365

ཛའི མཅས་རྫོགས་པ་ཆེནཡོའི་ མ ཞ འཇིནས་རི་དང་ཁང་ཁྱིམ་ཐོག་རེག་གི་སྣང་བར་ཤར་བ་མཐའ་དག་ཁྲལ་ཁྲོལ་ཁལ་ཁོལ་མེད་པར་འབིགས་པར་བསམ་ཞིང་། དེ་ལྟར་བྱས་པ་དེ་ལ་སྣང་བ་བདེན་མེད་དུ་ཤེས་པའི་དགོས་པ་ཡོད་དོ། ། གཞན་ཡང་རང་གི་སྙིང་གར་ཧཱུཾ་ཡིག་མཐིང་ནག་ཚ་ཞིང་ཙུབ་པ་སོགས་མཚན་ཉིད་བཞི་དང་ལྡན་པ་སྟེ། དེ་ཡང་ཚ་བ་མེ་ལྕེ་ལྟ་བུ། མྱུར་བ་གློག་ལྟ་བུ། རྣོ་བ་སྤུ་གྲི་ལྟ་བུ། ཤུགས་ནམ་མཁའི་ཐོག་ལྟ་བུ། ཆེ་ཆུང་ཡིད་ལ་འཆར་གང་བདེ་ཞིག་གསལ་བཏབ། དེ་ལ་གསལ་བ་དང་ངག་ཏུ་ཧཱུཾ་ཧཱུཾ་ཞེས་ཧཱུཾ་དྲག་ལ་ཐུང་བ་ངར་དང་ལྡན་པ་བརྗོད་པས། སྙིང་གི་ཧཱུཾ་དེ་ལས་ཧཱུཾ་མཚན་ཉིད་བཞི་དང་ལྡན་པ་དེ་འདྲ་བ་ཡུལ་ཆེ་ཆུང་གང་ལ་འཚམ་པ་མང་པོ་ཐོལ་ཐོལ་སྤྲོས་པས། ཐོག་མར་རང་གི་མིག་གི་མཐོང་ཡུལ་དུ་དངོས་པོ་གང་འདྲ་བ་ཞིག་མཆིས་ཀྱང་། དེ་ཡང་དཔེར་བཞག་ནས་བཤད་ན་ཤོག་བུ་ལ་མེ་སྟག་ཕོག་པ་ལྟར་ཧཱུཾ་དེས་ཡར་ཐལ་མར་ཐལ་ཕར་ཐལ་ཚུར་ཐལ་ཁྲལ་ཁྲོལ་དུ་ཕུག་སྟེ། དངོས་པོར་གྲུབ་པ་ཏིལ་འབྲུ་ཙམ་ཡང་མེད་པར་བྱས། དེ་ནས་རིམ་པར་ཡུལ་གྲུ་ལ་སོགས་པ་ནས་རི་རབ་སོགས་མདོར་ན་འཇིག་རྟེན་ཁམས་བློས་མི་ཁྱུད་པ་ཙམ་དུའང་ཧཱུཾ་དེས་ཐོགས་པ་མེད་པར་ཐལ་བྱུང་དུ་ཕུག་ཅིང་།དངོས་པོར་གྲུབ་པ་རྡུལ་ཆ་ཙམ་ཡང་མེད་པར་ཐམས་ཅད་ཧཱུཾ་གི་རང་བཞིན་དུ་ཤིག་གེ་བཤིགས་ལ། དེའི་ངང་དུ་ཅུང་ཟད་ཅིག་བཞག་གོ །ནང་ཕུང་པོ་ལ་རྩལ་སྦྱོང་བ་ནི། ཧཱུཾ་ཞེས་བརྗོད་པས་ཕྱི་རོལ་གྱི་ཧཱུཾ་རྣམས་གཅིག་བྱུང་གཉིས་བྱུང་ཐམས་ཅད་ལུས་ཀྱི་དབང་པོའི་སྒོ་ནས་ཞུགས་ཏེ་ཁོང་བའི་ནང་དུ་བྱུང་ནས་ནང་ཁྲོལ་ཤ་ཁྲག་དང་བཅས་པ་མི་དམིགས་པར་སྦྱངས་རྗེས། ལུས་ཀྱི་ནང་ཐམས་ཅད་ཧཱུཾ་གིས་གང་ངེ་བ་སྙམ་བྱེད་སྐབས་རླུང་བསྡམས་པ་ནི་གནད་ཡིན་ཞིང་། དེས་ནི་ལུས་ཀྱི་འབྱུང་བ་དག་སྟེ་ཟག་བཅས་ཟག་པ་མེད་པར་གྲོལ་བའི་དགོས་པ་ཡོད་དོ། ། ཡང་ན་ཧཱུཾ་མཐིང་ནག་མཐོ་གང་བས་366

ཐོའིམེ ཕབ ་པ ་མིནཕནང་གི་སྨོ ཛིནཀྲོརང་གི་ལུས་ཕྱིར་ཐལ་ནང་ཐལ་ཁོལ་རྩེ་མེད་པར་ཕུག་པས་རྡུལ་ཕྲན་དུ་དག་པར་བསམ་ཞིང་ཧཱུཾ་དྲག་པོར་བརྗོད། འབྱོངས་པའི་རྟགས་ལུས་ཀྱི་ཤ་ཁོལ་བུར་འཕར་བ་དང་། མེ་ལོང་གི་བྱད་ལྟར་རང་བཞིན་མེད་པའི་ཉམས་འཆར་བ་དང་། དེས་ནི་ནང་ཕུང་པོའི་ནད་གདོན་ཞི་བ་དང་། ལུས་འོད་གསལ་དུ་གྲོལ་བའི་དགོས་པ་ཡོད་དོ། ། གཞན་ཡང་སྔར་ལྟར་ཧཱུཾ་དྲག་ལ་ཐུང་བ་བརྗོད་པས།ཡང་ཧཱུཾ་དེ་རྣམས་འདུས་ནས་ཧཱུཾ་ཆེ་ཆུང་མཐོ་གང་ཙམ་དུ་གྱུར་པ་དེས་རང་གི་སྤྱི་གཙུག་ནས་རྐང་སེན་གྱི་བར་དུ་ཡར་ཐལ་མར་ཐལ་ཕར་ཐལ་ཚུར་ཐལ་དུ་ཁྲོལ་བུར་མ་ལུས་པར་ཕུག་པའི་དངོས་པོར་གྲུབ་པ་ཏིལ་འབྲུ་ཙམ་ཡང་མེད་པར་བསམ་ལ་སྟོང་ཉིད་སྤྲོས་པ་དང་བྲལ་བའི་ངང་དུ་དར་ཅིག་མཉམ་པར་བཞགདེ་ལྟར་འབད་པས་གནས་སྐབས་སུ་གདོན་བགེགས་ཀྱི་གནོད་པས་མི་ཚུགས་པ་དང་། མཐར་ཐུག་ཕུང་པོ་འཇའ་ལུས་འོད་གསལ་དུ་གྲོལ་བར་འགྱུར་རོ། །མཉེན་བཙལ་བ་ནི། ཐོག་མར་རང་གི་མདུན་དུ་ཤིང་བུ་ལྟ་བུ་རིང་ཐུང་མཁྱིད་གང་བ་ཙམ་ཞིག་དངོས་སུ་ས་ལ་བཙུགས་པའམ་ཡང་ན་ཡིད་ནས་དེ་ལྟ་བུ་ཞིག་གསལ་བཏབ་རྗེས། རང་གི་སྙིང་གར་ཧཱུཾ་ཡིག་སྔོན་པོ་གསལ་ཞིང་འཚེར་བ་ཞིག་ཡོད་པར་བསམ། དེ་ནས་ངག་ཏུ་ཧཱུཾ་གི་གླུ་སྙན་ལ་རིང་བ་བརྗོད་པས།ཧཱུཾ་དེ་ལས་དེ་འདྲ་བ་གྲངས་མེད་པ་ཐོལ་ཐོལ་སྤྲོས་པ་དེ་ཡང་གཅིག་གི་ཀླད་ཀོར་ལགཅིག་གི་ཞབས་ཀྱུས་དཀྱུས་པས་བལ་ཐག་གམ་ལྕགས་སྒྲོག་ལྟ་བུར་ན་རང་བྱུང་སྟེ། མདུན་ན་ཡོད་པའི་ཤིང་བུ་དེའི་རྩ་བ་ནས་ཡར་རིམ་པར་སྦྲུལ་དཀྲིས་པ་བཞིན་ཧྲིལ་གྱིས་འཁྲིལ་ལ་སྣེ་མོ་ཤིང་དེའི་རྩེ་མོར་སླེབས་པའི་ཚེ། ཧཱུཾ་གཅིག་སྔོ་ཡེར་རེ་ཡོད་པར་བསམ་ལ། དེའི་ངང་ཅུང་ཟད་ཅིག་བཞག་པས་ཤེས་པ་ལྷན་ནེེར་ཡོད་སྙམ་པ་ཞིག་འཆར་བ་ཡིན། དེ་ནས་ཡང་སྔར་ལྟར་བརྗོད་བཞིན་པས་ཧཱུཾ་གི་ཐག་པ་རྣམས་རིམ་པར་བཀྲོལ་ཤིག་གེ་བཤིག་པའི་མཐར་ཧཱུཾ་རྣམས་367

ཛའི མཅས་རྔོགས་ལ་ཆེ ཡོའི་ མ ཞགཛའིགཅིག་ལ་གཅིག་ཐིམ་ནས་མཐར་སྙིང་གར་སྤྲོ་གཞིའི་ཧཱུཾ་གཅིག་ཏུ་གྱུར་པ་ལ་ཤེས་པ་གཏད། དེ་ལྟར་ཡང་ཡང་བྱས་པས་དམིགས་པ་གང་དུའང་བསྒྱུར་བཏུབ་པའི་དགོས་པ་ཡོད་དོ། ། གཞན་ཡང་མདུན་དུ་ཤིང་བུ་ལ་སོགས་པའི་མཚན་མ་བཙུགས་ཤིང་། ཕག་ཏུ་ཧཱུཾ་ཧཱུཾ་ཞེས་བརྗོད་པས་ཧཱུཾ་གི་ཕྲེང་བ་ལུ་གུ་རྒྱུད་དུ་འབྲེལ་བ་དམིགས་རྟེན་གྱི་རྩ་བ་ནས་རིམ་པར་དཀྲིས་ཤིང་རྩེ་མོར་སླེབས་པ་དང་ཧཱུཾ་སྔ་མ་དེ་རྩེ་མོར་མདུང་ཚུགས་སུ་གནས་པ་ལ་ཤེས་པ་གཏད་དེ་ཧཱུཾ་གི་གླུ་དལ་བུས་ལེན། སྐྱོ་བ་ན་ཡང་གཅིག་ལ་གཅིག་ཐིམ་གྱི་འཇུག་པ་ལ་ཤེས་པ་གཅུར་ནས་མཐར་སྙིང་གར་བསྡུས་ཏེ་ངལ་གསོ་བར་བྱའོ། ། དེ་ལྟར་ཡང་ཡང་བགྱིས་པས་ཕྱི་ནང་གི་འགྲོ་ལྡོག་ལམ་དུ་ལོངས་ནས་སེམས་ལ་ཤིན་ཏུ་སྦྱངས་པའི་ཡོན་ཏན་ཐོབ་སྟེ་དམིགས་པ་གང་དུའང་བསྒྱུར་ཐུབ་པ་འོང་ངོ་། །ལམ་དུ་ཞུགས་པ་ནི། དེ་ཡང་ཐོག་མར་རང་གི་སྙིང་གར་ཧཱུཾ་ཡིག་སྔོན་པོ་ཁྲུ་གང་བ་ཙམ་ཞིག་ཡོད་པར་བསམ། དེ་ནས་ངག་ཏུ་ཧཱུཾ་ཞེས་བརྗོད་པས་ཧཱུཾ་དེ་རང་གི་ཕང་པའམ་ལག་པའི་སྟེང་སོགས་སམ་མདུན་གྱི་དངོས་པོ་གང་ཡང་རུང་བ་ཞིག་གི་སྟེང་དུ་ཡེར་གྱིས་སོང་བར་བསམ། ཡང་ཧཱུཾ་ཞེས་བརྗོད་པས་རང་གི་སྙིངགར་ཧྲིལ་གྱིས་བསྡུས། དེ་ནས་ཡང་བསྐྱར་ཧཱུཾ་ཞེས་བརྗོད་པས་སྔར་ལྟར་སོང་། དེ་འདྲ་བ་ཚར་དུ་མའམ་ཁ་ཤས་ཤིག་བཀླགས་རྗེས། མགྲོན་པོ་དོན་གཉེར་དུ་འགྲོ་བ་བཞིན་གྲོང་ཁྱེར་དང་། ཡུལ་ལྗོངས་དང་། རི་བྲག་དང་།གླིང་དང་། གླིང་ཕྲན་སོགས་ཐམས་ཅད་དུ་རེས་ཧཱུཾ་དེ་དལ་གྱིས་འགྲོ་ཞིང་།རེས་ཅུང་ཟད་འདུག་པར་བསམ་ལ་ཧཱུཾ་རིང་པོ་བརྗོད། རེས་མདའ་འཕངས་པ་ལྟར་འགྲོ་བར་བསམ་ལ་ཧཱུཾ་དེ་མྱུར་བར་བརྗོད། གཞན་ཡང་སྐབས་རེར་སྲིན་འགྲོས་ཀྱིས་འགྲོ་ཞིང་ཕྱོགས་མཚམས་སུ་ངལ་གསོ་བ་དང་། ཡང་སྐབས་རེར་ཤིང་གི་རྩེ་དང་། རི་མཐོན་པོའི་རྩེ་ལ་སོགས་པར་སྔོ་ཡེར་རེ་འདུག་པར་བསམ་368

ཙྭ〉ལེ ཕབ ་པ ་མིན ང་གི་སྔོནཕརཀྲོཞིང་། དེའི་ངང་དུ་ཅུང་ཟད་ཅིག་བཞག ཡང་སྐབས་རེར་ཆུ་ལ་བརྒལ་བ་དང་། ཆུ་བོའི་གཞུང་དུ་འགྲོ་བ་ལ་སོགས་པ་དེས་མཚོན་འཇིག་རྟེན་ཁམས་བློས་མི་ཁྱུད་པ་ཙམ་དུ་སོང་བ་བཅས་མདོར་ན་གོང་དུ་སོང་བ་དེ་ག་རང་ལ་ཤེས་པ་རྩེ་གཅིག་ཏུ་གཏད། དེ་ནས་ཡང་མཐར་ཚུར་སྔོ་རྒྱང་རྒྱང་བྱུང་ནས། རང་གི་ལག་པའམ་ཕང་པ་དང་སྔས་མགོ་ལྟ་བུ་གང་བདེ་བ་ཞིག་གི་སྟེང་དུ་ཡོད་པར་བསམ། དེ་ལྟར་ཧཱུཾ་བརྗོད་དུས་རླུང་རིག་གཅིག་ཏུ་བསྒྲིལ་ནས་གཞན་དུ་མ་ཡེངས་པར་ཕྱི་ནང་གང་དུ་དམིགས་པ་གཏད་པའི་ས་དེར་བཞག་པས། རྣམ་རྟོག་རང་ཤུགས་ཀྱིས་ལྡོག་པར་འགྱུར་བ་དང་། དེས་ལུས་ངག་ཡིད་གསུམ་ལམ་དུ་ཚུད་པའི་དགོས་པ་ཡོད། དེ་ལྟར་འབད་པས་ཐུན་མོང་དུ་ལུས་ངག་གི་སྡིག་པ་འདག་ཅིང་བར་ཆད་ཞི། ཁྱད་པར་དུ་ངག་གི་མངོན་ཞེན་ལྡོག་ཅིང་ཕྱིས་འཁོར་བར་མི་འཇུག མཐར་ཐུག་གསུང་རྡོ་རྗེ་ལོངས་སྤྱོད་རྫོགས་པའི་སྐུར་འཚང་རྒྱ་བར་འགྱུར་རོ། ། ཡང་ན་རང་ཉིད་ཧཱུཾ་དུ་བྱས་པ་ཁ་དོག་མཐིང་ག་ཁྲུ་གང་བ་ཞིག་ཕར་འཁྱོག་ཚུར་འཁྱོག་སྲིན་བུའི་འགྲོས་ཀྱིས་རྣམ་པ་ཐམས་ཅད་པའི་ལམ་ལ་ཞུགས་ཤིང་མཐོང་ཡུལ་གྱི་རི་དང་ཡུལ་ལྗོངས་ན། མི་མཐོང་ཞིང་རྒྱུས་ཡོད་པའི་ས་ཕྱོགས་ཐམས་ཅད་དུ་མགྲོན་པོ་དོན་གཉེར་ལམ་དུ་ཞུགས་པ་བཞིན་སོང་བར་བསམ་ཞིང་འགྲོ་ལུགས་དང་མཐུན་པའི་ཧཱུཾ་དལ་བུར་བརྗོད།དེས་ཡུལ་གྱི་བག་ཆགས་སྦྱོང་ཞིང་ལུས་ངག་གི་ལམ་སྲོལ་དུ་ཆུད་པའི་དགོས་འབྲེལ་ཡོད་ལ། སླར་ཡང་ཧཱུཾ་ཧཱུཾ་ཞེས་ཤར་ཕྱོགས་མངོན་དགའ་ལ་སོགས་པ་དག་པའི་ཞིང་རྣམས་སུ་ཡང་དཔག་ཆེན་གྱི་མདའ་བཞིན་དུ་ཕྱིན་པར་བསམ་པས་ཞིང་ཁམས་འབྱོངས་པའི་རྟེན་འབྲེལ་སྒྲིག་གོ ། ཀུན་ལ་རླུང་སེམས་ཧཱུཾ་གསུམ་རྩེ་གཅིག་ཏུ་དྲིལ་ནས་འདུན་པ་གང་གཏད་དུ་བཟུང་བས་རྣམ་རྟོག་འགག་སྟོབས་གཞན་ལས་ཆེ་བ་ཡིན་ལ། དེས་ནི་ངག་གི་སྒྲིབ་པ་འདག་ཅིང་ངག་ལོངས་སྤྱོད་369

ཛའི མ་ཆོས་རྫོགས་པ་ཆེ ཡོའི་ མ་གཞགཛའིརྫོགས་པའི་སྐུར་གྲོལ་བར་བྱེད་དོ། །སྒོ་གསུམ་གྱི་སྔོན་འགྲོ་བཤད་ན་ནི། དེ་ལ་ལུས་ཀྱི་སྔོན་འགྲོ་དང་། ངག་གི་སྔོན་འགྲོ། སེམས་ཀྱི་སྔོན་འགྲོ་བཅས་གསུམ་ཡོད།ལུས་ཀྱི་སྔོན་འགྲོ་ནི། རྡོ་རྗེ་འདུག་སྟངས་ལ་ལངས་འདུག་ཕྱོགས་གཉིས་སུ་བཞེད་པ་ལས་ལངས་པ་ནི། རྐང་མཐིལ་སྦྱར་ཞིང་སོར་བཅུ་ས་ལ་བཙུགས།པུས་མོ་ཕྱིར་བརྒྱང་། སྒལ་ཚིགས་དྲང་པོར་བསྲངས། ལག་པ་གཉིས་སྤྱི་བོར་མ་རེག་པར་ཐལ་མོ་སྦྱར། ལག་པའི་གྲུ་མོ་གཉིས་ཐད་སོར་བརྐྱངས། མགྲིན་པར་ཨོལ་མདུད་ཀྱིས་ནོན་པར་བྱས། ཉྭ་བཞི་བསྒྲིམ། མིག་གིས་བར་སྣང་ལ་ཧུར་རེ་བལྟས། ལུས་རྡོ་རྗེ་འདུག་སྟངས་བྱས་པ་བཞིན་རྡོ་རྗེ་སྔོན་པོ་རྩེ་གསུམ་འོད་འབར་བར་བསྒོམ། དེ་ལྟར་འདུག་མ་ཐུབ་ན་ལུས་གན་རྐྱལ་དུ་ལོག་ཅིངཅི་།དུར་ཁྲོད་ཀྱི་མི་རོ་བཞིན་རྟོག་མེད་ཀྱི་ངང་ལ་བཞག་གོ ། དེ་ལྟར་མ་ལྕོགས་ན་ཕྱི་མ་མི་འགྱུར་རྡོ་རྗེ་འདུག་སྟངས་རྡོ་རྗེ་ལྟ་བུ་ལུས་སྤྱི་བསྲངས་པས། འགྱུ་བྱེད་རླུང་འགག རྐང་མཐིལ་ཁ་སྦྱར་བས་ཕོ་མོ་མ་ནིང་གི་རླུང་སྟོངས་ཤིང་། འོད་གསལ་ཡེ་ཤེས་ཀྱི་ངང་དུ་གནས། ཉྩཱང་པ་གཉིས་གསང་བར་ཟུག་པར་གཏད་པས་འདོད་ཆགས་ཀྱི་གཞི་སྟོང་། ཐལ་མོ་སྤྱི་བོར་སྦྱར་བས་རྡོ་རྗེ་རྩེ་གསུམ་པར་བསམས་པས་ལུས་ཀྱི་གནད་སྦྱོང་བར་བྱེད་དོ། ། ཞེས་ཀུན་མཁྱེན་ཆེན་པོས་བཞེད་པ་ལ། རྟགས་ནི་ལུས་ཁོལ་བུར་ན་ཞིང་ཚུགས་མི་ཐུབ་པ་དང་། དྲོད་སྐྱེ་ཞིང་སེམས་རྟོག་མེད་དུ་གནས་པར་མ་གྱུར་གྱི་བར་དུ་འབད་པར་བྱའོ། ། དེ་ཡང་རྡོ་རྗེ་ཡར་རྩེ་གསུམ་གྱིས་ངོ་བོ་རང་བཞིན་ཐུགས་རྗེ་གསུམ་མཚོན་ལ།མར་རྩེ་གསུམ་གྱིས་སྐུ་གསུམ་མཚོན་པས། སྐེད་པ་གཅིག་ཏུ་འདྲིལ་བ་ཀ་དག་དང་ལྷུན་གྲུབ་ངོ་བོ་གཅིག་ཏུ་ལམ་བྱེད་མཚོན་པའོ། ། དེ་ལྟར་བགྱིས་པ་ལ་དགོས་པ་གསུམ་ཡོད་པ་སྟེ། ཐུན་མོང་དུ་ངལ་དུབ་ཀྱི་ལུས་སྒྲིབ་འདག ཁྱད་370

ཐོའི34 ཕབ ་པ ་མི ང་ཅན་སྔོཟདཛིན1སྤྲོཔར་དུ་ལུས་རྡོ་རྗེ་མེ་འབར་བ་མཐོང་བས་གདོན་བགེགས་ཞི། མཐར་ཐུག་ལུས་ཞེན་ལྡོག་པ་དང་། སྐུ་རྡོ་རྗེར་འགྲུབ་པར་འགྱུར་ལ། འདིའི་ཚེ་རྟེན་འབྲེལ་ལུས་ལ་བསྒྲིགས་པའི་རྟོགས་པ་སེམས་ལ་འཆར་བས་ངལ་དུབ་ལ་སོགས་པའི་རྐྱེན་གྱིས་འགྱུ་དྲན་བྱུང་ཚད་སྤུན་ཐག་ཆད་ཅིང་ཐད་ཀར་རིག་པ་རྟེན་མེད་དུ་ལུས་པས་ངོ་སྤྲོད་ཀྱི་གཟེར་འདེབས་སླ་བ་ཡིན་ཏེ། ཛྙོཐལ་འགྱུར་〉ལས། ལུས་ཀྱི་སྔོན་དུ་འགྲོ་བ་ལས། ། སོ་སོའི་བྱེད་པའི་རྒྱུ་འགག་པ། ། རྡོ་རྗེ་སྐྱིལ་ཀྲུང་དང་བཅས་ཏེ། །ལུས་སྦྱངས་སེམས་ལ་ཕན་པའོ། ། ཞེས་གསུངས་པ་ལྟར་ཡིན་པའི་ཕྱིར་རོ། ། ་ངག་གི་སྔོན་འགྲོ་ནི། 〈རྫོགས་ཆེན་ཁྲིད་ཡིག་མ་རིག་མུན་པ་སེལ་བའི་ཡེ་ཤེས་སྒྲོན་མེ་〉ལས། གཉིས་པ་ངག་གི་སྔོན་འགྲོ་ནི། རྩ་བ་རྡོ་རྗེའི་ཚིག་རྐང་ལས། ངག་རླུང་ཤེས་པ་ཧཱུཾ་གསུམ་གཅིག་ཏུ་བྱས་པས་ཕྱི་ནང་གི་འགྲོ་ལྡོག་སྦྱངསཿ ཞེས་དང་། ཀུན་བཟང་སྙིང་ཐིག་ལས། རང་ལུས་ཧཱུཾ་ཆེན་སྔོན་པོ་རབ་འབར་བ། ། དེ་ལས་ཡི་གེ་ཧཱུཾ་སྔོན་ཤུགས་ལྡན་པ། ། ཧཱུཾ་གིས་རང་སྒྲ་དྲག་པོ་སྒྲོག་པ་ནི། ། ངག་ནས་ཧཱུཾ་སྒྲ་དྲག་པོ་བརྗོད་དང་ལྡན། ། བར་མི་ཆད་པར་རྒྱང་རྒྱང་ཐོལ་ཐོལ་སྤྲོ། ། ཕྱི་ཡི་སྣང་བ་གདོས་བཅས་རི་དང་བྲག ། ས་གཞི་རྩི་ཤིང་དངོས་པོར་སྣང་ཀུན་ལ། ། ཧཱུཾ་གིས་ཐལ་བྱུང་ཟང་ཐལ་ཕར་ཐལ་ཕུག ། ཚུར་ཐལ་ཕུག་སྟེ་སེང་སེང་ཁྲོལ་ཁྲོལ་དུ། ། བཏང་བའི་དངོས་པོར་འཛིན་པའི་རྒྱ་ཞིག་ནས། ། ཧྲུལ་གྱིས་སོང་ནས་དམིགས་མེད་ངང་ཉམས་བསྐྱངས། ། དེ་ལྟར་ལན་མང་དམིགས་པ་བསྐྱར་ཞིང་བསྐྱངས། ། དེ་ཡིས་སྣང་བའི་ཡུལ་བདེན་འཛིན་པ་ཞིག ། སྣང་སྟོང་སྒྱུ་མ་ལྟ་བུའི་ངང་དུ་གྲོལ། ། ཅེས་གསུངས་པ་ལྟར་སྤྱོང་བར་བྱའོ། ། ཡུལ་ཅན་རང་ལུས་ལ་རྩལ་སྦྱོང་བ་ནི། དེ་ཉིད་ལས། རང་ཉིད་ཐ་མལ་གནས་པའི་སྙིང་ཁ་རུ། ། ཧཱུཾ་སྔོན་འཐབ་སོར་ཙམ་པ་གསལ་བ་371

ཝཾདམ་ཆོས་རྫོགས་ལ་ཆེནཝོཇི་རྣམགཞ ཝཾལས། ། ངག་ནས་ཧཱུཾ་ནི་དལ་བུས་བརྗོད་བཞིན་པས། ། གོང་ལྟར་ཧཱུཾ་གི་སྒྲ་བཅས་གྲངས་མེད་འཕྲོས། ། རང་ལུས་སྟོད་སྨད་ཕྱི་ནང་མགོ་མཇུག་ཀུན། ། ཟང་ཐལ་ཕུག་པས་ཁྲོལ་མ་ལྟ་བུར་བཏང་། ། མཐར་ནི་ཧྲུལ་གྱིས་ཞིག་ནས་དངོས་མེད་དུ། །སོང་བར་བསམ་སྟེ་དེ་ཡི་ངང་ཉམས་བསྐྱངས། ། དེ་ཡིས་ཕུང་པོའི་འཛིན་པ་རང་སར་གྲོལ། ། ཞེས་པ་ལྟར་སྦྱང་བར་བྱའོ། ། འབྱོང་བའི་རྟགས་ནི། ལུས་ཀྱི་ཤ་ཁོལ་བུ་ན་བ་དང་། འཕར་བ་དང་། མེ་ལོང་གི་བྱད་ལྟར་རང་བཞིན་མེད་པའི་ཉམས་འཆར་རོ། ། དེ་ལྟར་བྱས་པས་ཕུང་པོའི་ནད་གདོན་ཞི་བ་དང་།ལུས་འོད་སྐུར་གྲོལ་བའི་དགོས་པ་ཡོད་དོ། ། དེ་ནས་མཉེན་བཙལ་བ་ནི། ཀུན་བཟང་སྙིང་ཐིག་ལས། ཧཱུཾ་ཧཱུཾ་ཞེས་བརྗོད་པས་རང་གི་མདུན་དུ་ཧཱུཾ་ནག་པོ་རི་བོ་མཆོག་རབ་ཙམ་བསྐྱེད། ཡང་ཧཱུཾ་གླུ་རིང་པོར་བརྗོད་པས། རང་ཉིད་ཧཱུཾ་དམར་པོ་ཞིག་ཏུ་གསལ་བའི་མདུན་གྱི་ཧཱུཾ་ནག་པོ་ལ་གཡས་སྐོར་གྱི་ལི་ལི་བསྐོར་བས་ངལ་དུབ་པ་དང་། ཧཱུཾ་དམར་པོ་ངལ་གསོ་བའི་ཚུལ་དུ་ཅོག་གེར་གནས་པས་རི་བོ་མཆོག་རབ་ཙམ་དུ་གྱུར་པ་ལ། ཧཱུཾ་ནག་པོས་གཡས་སྐོར་གྱི་ལི་ལི་བསྐོར་ཞིང་།དེ་ལྟར་རླུང་སེམས་ཧཱུཾ་གསུམ་གཅིག་ཏུ་བྱས་ནས་ཕན་ཚུན་མང་དུ་བསྐོར་བས་རྣམ་རྟོག་གེ་ངར་ཞི་ནས་ཤེས་པ་གར་གཏད་དུ་ལྷན་ལྷན་སྡོད་ཅིང་། དམིགས་པ་གང་དུའང་བསྒྱུར་ཐུབ་པའོ། ། དེ་ལྟར་བྱས་པའི་དགོས་པ་ནི། ཐུན་མོང་དུ་ངག་གི་སྒྲིབ་པ་དག མཐར་ཐུག་གསུང་རྡོ་རྗེ་འགྲུབ་པར་འགྱུར། ཞེས་གསུངས་པ་ལྟར་ཡིན་ནོ། །སེམས་ཀྱི་སྔོན་འགྲོ་ནི། 〈ཐལ་འགྱུར་〉ལས། སེམས་ནི་ཐོག་མ་བྱུང་ས་དང་། །བར་དུ་གནས་པ་ཐ་མ་འགྲོ། ། དེ་ལྟར་གསུམ་ལ་བརྟག་དཔྱད་ན། །སེམས་སྦྱངས་སེམས་ཀྱི་གནས་ལུགས་ཤེས། ། ཞེས་གསུངས་པ་ལྟར་དང་པོར་སེམས་བྱུང་ས་དང་བྱུང་མཁན་ལ་བརྟག་པ་ནི། སེམས་འདི་ཡོད་ཙམ་ནས་སྣོད་372

ཐོའིལེ ཕབ ་བ ན་མི ང་གིསྡོ་ ཛིརྣགྲོ།ཤཱ༠བཅུད་དང་། ཕྱི་ནང་གི་སྣང་བ་དང་། སྟོང་པ་ལ་སོགས་ཡོད་མེད་ཀྱི་ཕྱོགས་གང་ནས་བྱུང་། ཡོད་པ་དངོས་པོའི་ཕྱོགས་ནས་བྱུང་ཟེར་ན། གྲུབ་མཐའ་སྨྲ་བ་ཉན་ཐོས་པའི་ཕྱོགས་སུ་ལྷུང་བས། སྣང་བའི་བདེན་ཞེན་རྡུལ་ཕྲ་རབ་ཀྱི་ཆ་ཤས་ཙམ་དུའང་བཤིག་སྟེ་རྟོགས་ཤིང་། དེ་ལྟར་བརྟགས་ཤིང་རྡུལ་ཕྲན་ཆ་མེད་ཀྱི་ཁོང་དུ་བཙལ་བས་སེམས་ཀྱི་བྱུང་ས་མ་རྙེད་པར། རྨི་ལམ་ལྟར་རང་བཞིན་མ་གྲུབ་པར་ཤེས་ཀྱང་། བྱུང་མཁན་གྱི་ཤེས་པ་ཤ་ར་ར་འོ་ལེ་ལེ་བ་སེམས་དང་སེམས་བྱུང་ལྟར་ཤར་བའི་རྩ་བ་མ་ཆོད་ན་ནི་དབུ་མ་སེམས་ཙམ་པ་ལྟར་མེད་དགག་དང་མ་ཡིན་དགག་ལ་གནས་ལུགས་རེ་བའི་ཕྱོགས་སུ་འཕྱན་དུ་ཡོད་པས།འཚོལ་མཁན་གྱི་སེམས་ལ་ཚུར་ལྟོས་ཤིག བལྟས་པས་ཀྱང་སེམས་དར་ཅིག་རང་གསལ་ཏྲེམ་དུ་འདུག་པའམ། འགྱུ་དྲན་སྣ་ཚོགས་སུ་ཤར་བ་མཐར་ཐུག་ཏུ་འདོད་ན། སེམས་ཀློང་ཁ་འབྱམས་གཞི་བྲལ་ལ་གདེང་འཆའ་བ་དང་འདྲ་བས་ད་དུང་རིག་པ་མངོན་སུམ་དུ་མ་མཐོང་། ཡང་སྟོང་པའི་ཕྱོགས་ནས་བྱུང་ཟེར་ན། མཁན་པོ་མཐོང་བས་དབྱིབས་དང་། ཁ་དོག རྟགས་མཚན། ཆེ་ཆུང་ཕྱོགས་ཆ་ལ་སོགས་པའང་ངེས་པར་ཡོད་དགོས་པས་དེའི་རང་བཞིན་བརྟག་དགོས་ཏེ། དེ་ལྟར་བརྟགས་པས་འཚོལ་ས་དང་འཚོལ་མཁན་དུ་སྣང་བའི་གཟུང་འཛིན་ཡུལ་མེད་རྟེན་བྲལ་སྨྲ་བསམ་བརྗོད་མེད་ཁས་ལེན་ཐམས་ཅད་དང་བྲལ་བའི་ངང་དུ་ཧ་ཕྱད་དེ་ལུས་ན། གཞི་མེད་རྩ་བྲལ་ཆོས་སྐུ་སྐྱེ་བ་མེད་པའི་དོན་ཁོང་དུ་ཆུད་པ་སྟེ། དེ་ནི་ཛྙོདབུ་མ་ཐལ་འགྱུར་〉ལས། ང་ལ་ཁས་ལེན་མེད་པས་ན། ། ང་ནི་སྐྱོན་མེད་ཁོ་ན་ཡིན། ། ཞེས་པའི་ཐོག་ཏུ་སླེབས་ཤིང་སླེབས་ཚུལ་ཡང་དེང་སང་གི་གྲུབ་པའི་མཐའ་འདི་ཉིད་འཛིན་པར་རློམ་པ་རྣམས་ལྟར་ཡིད་དཔྱོད་ཀྱི་བློས་བཞག་པ་མ་ཡིན་པར་རང་བཞིན་རྫོགས་པ་ཆེན་པོའི་ཆོས་ཉིད་ཀྱི་དོན་མཐོང་བས་སླེབས་པ་ཡིན་པར་སེམས་སོ། །373

ཛའིདམཅསཡོགསརི་ཆེ ཡོའི་ མགཞ ཛཇིགཉིས་པ་གནས་ས་དང་གནས་མཁན་ལ་བརྟག་པ་ནི། སེམས་འདི་ད་ལྟ་ཕྱི་རུ་ཤར་ན་ཕྱིའི་ཡུལ། ནང་དུ་ཤར་ན་ནང་གི་ལུས། དེ་དག་གི་ཕྱི་ནང་སྟོད་སྨད་མགོ་མཇུག་ལ་སོགས་པ་གང་དུ་གནས་པར་བརྟགས་པས་གནས་ས་མཐོང་ན་དེའི་དབྱིབས་དང་ཁ་དོག་བྱེད་ལས་ལ་སོགས་པའི་རྟོག་དཔྱོད་དང་འདྲི་བརྩད་ཀྱི་རྫུན་ཕུགས་རྡིབ་ཅིང་། ཕྱི་ནང་གང་དུའང་མ་མཐོང་ནས་གནས་མཁན་གྱི་ཐོག་ཏུ་དཔྱད་པའི་ཚེ་ཀུན་གཞིའི་རྣམ་ཤེས་རང་གསལ་ཙམ་འདི་ན་གྲུབ་ཏུ་ཤར་ནའང་སེམས་ཙམ་རྫུན་པར་ཉེ་ལ། འདིར་སེམས་ལ་རྒྱུ་མཚན་མེད་པས་ཚུལ་དེ་ཡི་གེ་བྲིས་པའི་ཚེ། རྗེས་མེད་དུ་ཞིག་པའམ། གྲུ་རྡིབ་པའི་ཚེ་ཆུ་ལ་འཇུས་པ་ལྟར་གནས་ས་ཞིག་བཙལ་བའི་མོད་ལ་འཚོལ་མཁན་རང་ཞིག་པས་གནས་བྱེད་ཀྱི་མཁན་པོ་ངོས་བཟུང་དང་བྲལ་བར་གཏན་ལ་ཕེབས་པ་ནི་ལོངས་སྐུ་འགག་པ་མེད་པའི་དོན་ཁོང་དུ་ཆུད་པ་ཡིན་ལ། དེ་ལྟར་བགྱིད་པའི་སྐབས་ན་ཚེར་མས་བཏབ་པ་ལ་སོགས་སྒོ་གསུམ་གྱི་སྟེང་དུ་ཚོར་བའི་ཉེར་ལེན་ལས་མྱོང་རག་གི་མཚན་མ་གང་དང་གང་དུ་ཤར་བ་དེ་དང་དེར་ཡོད་པ་ལྟར་སྣང་བ་ནི། འདུ་བྱེད་ཀྱི་ཕུང་པོས་རྒྱུ་བྱས། ཕྲལ་བྱུང་གི་རྣམ་པར་རྟོག་པས་རྐྱེན་བྱས།གཟུང་བའི་ཡུལ་ལ་འཛིན་པའི་སེམས་ཆགས་པས་བདག་པོའི་འབྲས་བུར་སྨིན་པ་སྟེ། གཟུང་འཛིན་གྱི་ཡུལ་སྟོངས་ཏེ་ཆོས་ཉིད་ཟད་སར་འཁྱོལ་བའི་ཚེ་གཤེད་མ་བརྒྱས་བསྐོར་ཡང་ཉམ་ང་བ་དང་བག་ཚ་བ་མེད་པའི་གོ་དོན་ཡང་འདིས་རྟོགས་པ་ཡིན་ནོ། །གསུམ་པ་འགྲོ་ས་འགྲོ་མཁན་ལ་བརྟག་པ་ནི། ཕྱི་ནང་སྣོད་བཅུད་དང་།སྣང་སྟོང་ཡོད་མེད་ལ་སོགས་གང་གི་ཕྱོགས་སུ་འགྲོ་བའི་ཡུལ་ལ་ཞིབ་ཏུ་བརྟགས་པས་འགྲོ་ས་མ་རྙེད་པ་ན། འབྲས་བུ་རེ་དོགས་སུ་འཛིན་པའི་བློ་ལྡོག གལ་ཏེ་ཉིད་ན་འགྲོ་མཁན་གྱི་བྱད་བཞིན་ལ་སོགས་པའི་མཚན་ཉིད་ཀྱང་ཤེས་དགོས་374

4〉བེ ༤བ ་ལ། ན་མིན ང་གི་སྨོ ཕནགྲོཔས། ཚུལ་དེ་ལ་བརྟགས་པའི་ཚེ་དེ་ལྟར་མི་འཇུག་པས་བྱས་པའི་ཆོས་ཀྱིས་འཚང་མི་རྒྱ་བར་ཡིད་ཆེས། དེ་ལྟར་འགྲོ་ས་མེད་པས་ཡུལ་སྣང་སེམས་ཀྱིས་བཟོས་པར་ཐག་ཆོད། འགྲོ་མཁན་མེད་པས་ཡུལ་ཅན་རང་བཞིན་མེད་པའི་གདེང་རྙེད། དེའི་ཚེ་རིག་སྟོང་འགྲོ་འོང་མེད་པ་སྤྲུལ་པའི་སྐུར་གཏན་ལ་ཕེབས་ཤིང་། འདི་ལྟར་བྱུང་གནས་འགྲོ་གསུམ་ཐུན་མོང་མ་ཡིན་པའི་ཁོངས་སུ་སེམས་ཀྱིཁང་པ་རྡིབ་པའི་མན་ངག་ཀྱང་ཚང་བས་ཁྱད་པར་འཕགས་པའི་མྱུར་ལམ་ཡིན་ནོ། ། དེ་ལྟར་སེམས་ཀྱི་སྔོན་འགྲོའི་སྤྱོད་པ་བྱས་པས་ཐུན་མོང་དུ་སེམས་ཀྱི་སྡིག་སྒྲིབ་འདག་ཅིང་བར་ཆད་ཞི། མངོན་ཞེན་ལྡོག ཁྱད་པར་དུ་འཁོར་འདས་རུ་ཤན་ཕྱེ་བས་སེམས་ཀྱི་མཚན་ཉིད་རིག་སྟོང་ཡེ་ཤེས་སུ་གྲོལ། མཐར་ཐུག་སངས་རྒྱས་ཀུན་དང་གཉིས་སུ་མེད་པའི་ཐུགས་རྡོ་རྗེ་གདོད་མའི་གཞི་ཐོག་ཏུ་ཕྱིན་པར་བྱེད་པ་ཡིན་ཏེ། 〈རྟ་ཕག་རྫོགས་ཆེན་ཁྲིད་ཡིག་མ་རིག་མུན་པ་སེལ་བའི་ཡེ་ཤེས་སྒྲོན་མེ་〉ལས། གསུམ་པ་སེམས་ཀྱི་སྔོན་འགྲོ་ནི། རྩ་བ་རྡོ་རྗེའི་ཚིག་རྐང་ལས། སེམས་བྱུང་གནས་འགྲོ་གསུམ་བརྟགས་ཏེ་གཏན་ལ་ཕེབས་པར་བྱའོཿ ཞེས་གསུངས་པ་ལྟར། ཐལ་འགྱུར་ལས། སེམས་ནི་དང་པོབྱུང་ས་དང་། ། བར་དུ་གནས་དང་ཐ་མར་འགྲོ ། དེ་ལྟར་གསུམ་ལ་བརྟག་དཔྱད་ན། ། སེམས་སྦྱངས་སེམས་ཀྱི་གནས་ལུགས་ཤེས། ། ཞེས་གསུངས་པས།སངས་རྒྱས་ཐོབ་ནས་བདེ་བ་མྱོང་བ་དང་། འཁོར་བར་འཁྱམས་ཏེ་སྡུག་བསྔལ་མྱོང་བ་གཉིས་ཀྱང་རང་གི་སེམས་ཡིན་པར་འདུག འདིའི་གནས་ལུགས་ཡང་དག་ཅིག་མ་རྟོགས་ན་ད་དུང་འཁོར་བ་མཐའ་མེད་དུ་འཁྱམ་དགོས་པར་འདུགད་ལྟ་ཅི་ནས་ཀྱང་གནས་ཚུལ་རྟོགས་པ་ཞིག་བྱ་སྙམ་དུ་བསམ་ལ། དང་པོ་བྱུང་ས་བརྟག་པ་ནི། སེམས་ཞེས་བདེ་སྡུག་ཐམས་ཅད་མྱོང་བ་པོ། རིག་རིག་འགྱུ་འགྱུ་བོ་འདི་ཕྱི་ནང་སྣོད་བཅུད་གང་ལས་བྱུང་། ཕྱི་འབྱུང་བཞིའི་དངོས་པོ་375

ཛའི མ་ཆོས་རྫོགས་ལ་ཆེ ཡོའི་ མ ཞགའཇིགང་རུང་ལས་བྱུང་ངམ་སྙམ་ན། དེ་རེ་རེ་ནས་རྡུལ་ཕྲན་དུ་བཤིག་ནས་བཙལ་བས་ཨེ་རྙེད་ལྟོས། ནང་རང་ལུས་ལས་བྱུང་ངམ་སྙམ་ན། དེ་ཡང་ཆ་ཤས་ནས་བཙལ་བས་ཨེ་རྙེད་ལྟོས། གལ་ཏེ་སྟོང་པ་ལས་བྱུང་ངམ་སྙམ་ན། བྱུང་ཡུལ་ཨེ་གྲུབ་ལྟོས། མདོར་ན་འཚོལ་བྱའི་སེམས་ལ་ཕར་དཔྱད། འཚོལ་མཁན་གྱི་སེམས་ལ་ཚུར་བལྟས་པས་འཚོལ་བ་དང་འཚོལ་མཁན་དུ་སྣང་བའི་གཟུང་།འཛིན་ཡུལ་མེད་མཐའ་བྲལ་ངོ་བོ་ངོས་བཟུང་ཐམས་ཅད་དང་བྲལ་བའི་གཞི་མེད་རྩ་བྲལ་ཆོས་སྐུ་སྐྱེ་བ་མེད་པའི་རང་ངོ་མ་མཐོང་གི་བར་དུ་རྩད་གཅོད་དོ། །གཉིས་པ་གནས་ས་ལ་བརྟག་པ་ནི། སྔར་བཞིན་ཕྱི་ནང་སྣོད་བཅུད་ལུས་ཀྱི་ཆ་ཤས་སོགས་གང་ན་གནས། དབྱིབས་དང་ཁ་དོག་བྱེད་ལས་ངོ་བོ་གང་གིས་མཚོན་པར་བརྟགས་ཤིང་དཔྱད་པས་དེ་དག་གང་དུ་ཡང་མ་གྲུབ་ན། རྟོགས་བྱེད་ཀྱི་ཤེས་པ་ལ་ཚུར་བལྟས་པས་ཤེས་པ་གསལ་སྟོང་གཞི་མེད་རྩ་བྲལ་དུ་གཏན་ལ་མ་ཕེབས་ཀྱི་བར་དུ་དཔྱད་དོ། ། གསུམ་པ་འགྲོ་ས་ལ་བརྟག་པ་ནི།སེམས་ལ་རྣམ་རྟོག་ཝལ་གྱིས་ཤར་ནས་ཡལ་གྱིས་སོང་སྙམ་བྱེད་པ་འདི་གང་དུ་འགྲོ་བརྟགས་པས། ཕྱི་ནང་སྣོད་བཅུད་སྣང་སྟོང་ཡོད་མེད་སོགས་གང་དུ་ཡང་འགྲོ་བའི་ཡུལ་མེད། ཡུལ་ཅན་སེམས་ཉིད་ཀྱང་འདི་ཞེས་ངོ་བོ་ངོས་བཟུང་དང་བྲལ་བས་འགྲོ་བའི་ཡུལ་དང་འགྲོ་མཁན་གྱི་སེམས་མ་གྲུབ་པས་རིག་སྟོང་འགྲོ་འོང་དང་བྲལ་བ་གཏན་ལ་ཕེབས་ཀྱི་བར་བསྐྱར་རོ། ། དེ་ལྟར་འཚོལ་མཁན་གྱི་སེམས་དེ་རང་བཞིན་གྱིས་ཨེ་གྲུབ་དཔྱད་པས་རིག་སྟོང་འགྲོ་འོང་མེད་པ་སྟོང་ཉིད་དུ་གཏན་ལ་དབབ་པར་བྱའོ། ། དེ་ལྟར་བྱས་པའི་དགོས་པ་ནི། ཐུན་མོང་དུ་ཡིད་ཀྱི་སྡིག་པ་འདག་ཅིང་བར་ཆད་ཞི། མངོན་ཞེན་ལྡོག མཐར་ཐུག་ཐུགས་རྡོ་རྗེ་གོ་འཕང་མངོན་དུ་བྱེད་དོ། ། ཞེས་གསུངས་པ་ལྟར་ཡིན་ལ། ཡང་〈རྫོགས་པ་ཆེན་པོ་ཨ་ཏི་ཟབ་དོན་གྱི་ཁྲིད་དམིགས་ཟིན་བྲིས་ཀུན་བཟང་376

ཛའིལེ ༥བ ན་པ ་མིན་ ཇ་གི་སྨོན་འགྲོཁྲིཡིདགོངས་རྒྱན་〉ལས། གསུམ་པ་སེམས་ཀྱི་སྔོན་འགྲོ་ནི། ཐལ་འགྱུར་ལས།སེམས་ཀྱི་དང་པོ་བྱུང་བ་དང་། ། བར་དུ་གནས་དང་ཐ་མར་གྲོལ། ། དེ་ལྟར་གསུམ་ལ་བརྟག་དཔྱད་ནས། ། སེམས་སྤྱོང་སེམས་ཀྱི་གནས་ལུགས་ཤེས། ། ཞེ༤པས་ན། འདི་ལྟར་དུ་བསམ་པར་བྱ་སྟེ། འོ་བདག་སྔོན་ཆད་ཁམས་གསུམ་འཁོར་བའི་གནས་འདིར་འཁྱམས་ནས་སྡུག་བསྔལ་བསམ་གྱིས་མི་ཁྱབ་པ་ཞིག་མྱོང་བ་དེ་དག་གང་གིས་ལན་ཞེན་སེམས་ཀྱི་གནས་ལུགས་མ་རིག་པས་ལན་པ་ཡིན། དི་ཡང་ཡར་བུདྡྷ་ཐོབ་ནས་བདེ་བ་མྱོང་པ་པོ་དང་མར་འཁོར་བར་སྐེ་འཁྱམས་ནས་སྡུག་བསྔལ་མྱོང་པ་པོ་ནི་རང་རིག་གི་སེམས་ཡིན་པར་འདུག་པས།དེས་ན་སེམས་ཀྱི་གནས་ལུགས་ཡང་དག་པ་ཞིག་མ་རྟོགས་ན་ད་དུང་འཁོར་བ་མཐའ་མེད་དུ་འཁྱམས་ཏེ་སྡུག་བསྔལ་སྣ་ཚོགས་པ་ཞིག་མྱང་དགོས་པར་འདུག་མོད། དེས་ན་ད་རེས་སེམས་ཀྱི་གནས་ལུགས་་ཡང་དག་པ་ཞིག་ངེས་པར་རྟོགས་པར་བྱའོ་སྙམ་དུ་བསམ། ལུས་སེམས་རྣལ་དུ་ཕབ། དེའི་མཚམས་དེ་ནས་སྔར་འདས་པའི་རྗེས་མི་གཅོད། ཕྱིས་མ་འོངས་པའི་སྔུན་མི་བསུ། ད་ལྟའི་ཤེས་པ་འདི་ཡིན་འདི་མིན་སོགས་སེམས་ལ་རྟོག་དཔྱོད་གང་ཡང་མི་བྱེད་པར་རང་བབ་ཉིད་དུ་བཞག་པས་རིག་པ་གཅེར་བུ་ལྷིང་བ་ཞིག་འཆར། དེ་འཆར་ནས་བཅའ་བཅོས་གང་ཡང་མི་བྱེད་པར་རང་བབ་ཉིད་དུ་འཇོག་པ་ནི་གང་ཟག་དབང་པོ་རབ་ཀྱི་སྒོམ་ཚུལ་རིག་པ་སྤྱི་བླུགས་སུ་འཇོག་པ་ཞེས་པ་དེ་ཡིན་པས། དེ་ལ་གནས་ན་དེས་ཆོག་མོད་གང་ཟག་ཕལ་ཆེ་བ་ཞིག་རྣམ་རྟོག་གིས་བསྐྱོད་ནས་དེ་ལ་ངོ་འཕྲོད་པ་དཀའ་བས་ན། བྱུང་གནས་འགྲོ་གསུམ་ལ་མཐའ་གཏད་པའི་སེམས་འཚོལ་བ་ལ་འབད་པ་གལ་ཆེ་སྟེ། དེ་ལ་དང་པོ་བྱུང་ས་བྱུང་མཁན་ལ་བརྟག་པ་ནི། དེའང་རང་གི་སེམས་ཞེས་རིག་རིག་རྒྱུ་རྒྱུ་བ་གྱ་གྱུ་ཏལ་ཏོལ་མི་དྲན་དགུ་དྲན་མི་འཆར་དགུ་འཆར་སྣ་ཚོགས་སུ་འཆར་ཞིང་འཕྲོ་ལ་རྟོག་པ་ཁོ་377

ཝཾ མ་ཆོས་རྔོགས་སྡ་ཆེ ཡོའི་རྣམཤཞགཝཾན་དང་པོ་གང་ནས་བྱུང་བར་བརྟགས་ཤིང་དཔྱད་པར་བྱ་སྟེ། དེའང་ཕྱི་འབྱུང་བ་བཞི་ལས་གྲུབ་པ་ཞིག་ཡིན་ནམ། ནང་རང་གི་སྒྱུ་ལུས་ལས་བྱུང་ངམ།གསང་བ་ཕ་མའི་འདུ་འཕྲོད་ལས་བྱུང་ངམ། དེའང་སྣང་བ་ལས་བྱུང་ངམ་སྟོང་བ་ལས་བྱུང་། སྣང་བ་ལས་བྱུང་ངམ་སྙམ་ན་དེའི་དམིགས་ཁུང་ཨེ་རྙེད། སྟོང་བ་ལས་བྱུང་ངམ་སྙམ་ན་བྱུང་ཡུལ་ཨེ་གྲུབ། སེམས་ལས་སེམས་བྱུང་ངམ་ཇི་ལྟ་བུ་ཞིག་ལས་བྱུང་སྙམ་དུ་མདོར་ན་ཡར་ལྟ་མར་ལྟ་ཕར་ལྟ་ཚུར་ལྟ་བྱས་ལ་གཏན་ལ་མ་ཕེབས་ཀྱི་བར་དུ་ལྟ་ཞིང་བཞག་པར་བྱ་སྟེ། དེ་ཡང་ཕྱི་འབྱུང་བ་བཞི་ལས་གྲུབ་པ་ཞིག་ཡིན་ན་དེ་ལ་དབྱིབས་དང་ཁ་དོག་ཏུ་གྲུབ་པས་ན། དབྱིབས་དེའང་ཟླུམ་པོ། གྲུ་བཞི། ཟླ་གམ། གྲུ་གསུམ། ཧྲིལ་མོ། ནར་མོ། ལེབ་མོ་སོགས་གང་འདྲ་ཞིག་འདུག་པར་བརྟག་ཅིང་དཔྱད། ཡང་དེ་ལ་དབྱིབས་སུ་གྲུབ་ན་དེ་བཞིན་དུ་ཁ་དོག་ཀྱང་དཀར་པོ། སེར་པོ། དམར་པོ། ལྗང་གུ།སྔོན་པོ། ནག་པོ། ཁྲ་བོ་སོགས་གང་འདྲ་ཞིག་འདུག་པ་ལའང་བརྟགས་ཤིང་དཔྱད། དེར་མ་ཟད་འབྱུང་བ་རེ་རེའི་སྟེང་ནས་སེམས་རེ་རེ་བྱུང་བ་ཞིག་ཡིན་ནམ། ཡང་འབྱུང་བ་ཐམས་ཅད་ཚོགས་པའི་སྟེང་ནས་སེམས་གཅིག་བྱུང་བ་ཡིན་མིན་ལ་བརྟག་ཅིང་དཔྱད། ཡང་སེམས་ཞེས་པ་རང་གི་སྒྱུ་ལུས་ལས་གྲུབ་པ་ཡིན་ནམ་སྙམ་ན། ལུས་ཀྱི་ཕྱི་ནང་མགོ་མཇུག་བར་གསུམ་གང་ལ་གནས་པར་བརྟག་ཅིང་དཔྱད། ཡང་རང་གི་སྙིང་རང་ལས་བྱུང་ངམ་སྙམ་ན་སྙིང་གི་མགོ་མཇུག་ཕྱིའི་ཤུན་པ་ནང་གི་ཤ་ཚིལ་ཁྲག་སོགས་གང་ལ་གནས་པར་བརྟགས་ཤིང་དཔྱད། སེམས་ཞེས་པ་དེ་ཀླད་པའི་ནང་དུ་གནས་པར་འདོད་ན་ཀླད་པའི་ནང་ཀླད་ཞོ་ནས་རྩ་དང་རུས་པགས་ཤ་ཁྲག་སོགས་གང་ལ་གནས་པར་བརྟགས་ཤིང་དཔྱད། ཡང་འཚོལ་བྱའི་སེམས་དང་འཚོལ་བ་པོ་གཉིས་ཀྱང་གཅིག་པར་འདུག་གམ་ཅི་འདྲ་ཞིག་འདུག་པར་བརྟག དེ་བཞིན་དུ་བར་དུ་གནས་པའང་།378 ་

ཛ〉ལེ ་བ ན་ལ ་མིན༥ནང་གི་སྨོནཕརགྲོསེམས་འདི་འདྲ་ཞིག་བྱུང་སྙམ་ན་ཕྱིའི་དངོས་པོའི་སྟེང་ན་གནས་སམ། ནང་རང་གི་ལུས་ཀྱི་ཕྱི་ནང་གང་དུ་གནས་པར་བརྟགས་ཤིང་དཔྱད། མཐར་འགྲོ་བའང་རྣམ་རྟོག་ཝལ་གྱིས་འཆར་ནས་འདི་སོང་སྙམ་པ་འདི་གང་དུ་འགྲོ། འགྲོ་ས་འགྲོ་མཁན་ཇི་འདྲ་ཞིག་འདུག་རྣམ་རྟོག་ཡལ་ནས་སོང་སྙམ་ན་གང་དུ་ཡལ་བར་བལྟ། དེར་མ་ཟད་སེམས་འདི་དངོས་མེད་དོ་སྙམ་ན་དངོས་མེད་མ་ཡིན་ཏེ། དངོས་མེད་ཡིན་ན་ད་ལྟའི་རྣམ་རྟོག་ཝལ་པོ་འདི་ཉིད་མི་འཆར་བ་ཡིན།དེའང་དངོས་པོའོ་སྙམ་ན་དབྱིབས་དང་ཁ་དོག་ཆེ་ཆུང་བྱེད་ལས་ངོ་བོ་གང་གིས་མཚོན་སྙམ་དུ་རྟོག་བྱེད་ཀྱི་ཤེས་པ་ལ་ཚུར་བལྟ་བ་བལྟ་བྱའི་ཤེས་པ་ལ་ཕར་བལྟས་ལ། མདོར་ན་བྱ་མ་ཤོར་བ་བྱས་ལ་ཕུ་འདེད་མདའ་འདེད་རིག་པ་རྒྱང་འདེད། རྒན་མོ་མཛུབ་ཚུགས་སུ་བརྟགས་ཤིང་དཔྱད་པས་དྲན་བསམ་སྤྲོས་པ་དང་བྲལ་བའི་ཤེས་པ་གསལ་ལ་ངོས་འཛིན་མེད་པའི་གཞི་ཚལ་པ་ཞིག་འཆར་ཏེ།དེ་འཆར་ན་བཅའ་བཅོས་གང་ཡང་མི་བྱ་བར་རྒན་པོ་ཉི་མ་འདེ་བའམ་སྲིན་བལ་འདབ་མ་སྤུངས་པ་ལྟར་རང་བབ་ཉིད་དུ་ལྟ་ཞིང་བཞག་པར་བྱ། ཡང་དེའི་ངང་ལ་རྣམ་རྟོག་ཅིག་ཐོལ་གྱིས་འཕྲོ་ན། དེ་རྒྱ་ཡན་དུ་མ་སོང་བར་བྱས་ལ་ཆེར་གྱིས་བཟུང་། འདི་རྒྱ་ཡན་དུ་བཏང་ན་ངོ་འཕྲོད་པའི་དུས་མི་འབྱུང་། དེ་ལྟར་བླ་མས་ཀྱང་རྙེད་དམ་མ་རྙེད་ཡང་ཡང་དྲི། སློབ་མས་ཀྱང་དེ་ལ་གཡོ་ཟོལ་མེད་པར་ངེས་ཤེས་འདྲོངས་པར་བྱ། དེའང་སྟོང་བ་ཅང་མེད་ཅིག་འདུག་ཅེས་ཚོལ་སོགས་དང་། དངོས་པོ་འདི་འདྲ་བ་འདུ་ག་ཅེས་བདེན་འཛིན་ལ་ཨ་འཐས་པ་དང་། ཡང་སེམས་ཡོད་རང་ནི་ཡོད་ལས་ཆེ་སྟེ་མ་རྙེད་པ་ཞིག་ཨེ་ཡིན་སྙམ་ན་ད་དུང་སེམས་ཀྱི་ཕུ་ཐག་མ་ཆོད་པ་ཡིན་པས་སྔར་གྱི་དམིགས་པ་རྣམས་བསྐྱར་ཏེ་རྩད་གཅོད་དགོས། དེའང་བླ་མ་ཆོས་ལ་མཁས་ཤིང་གདམས་ངག་ཟབ་པ་ཞིག་ཡིན་ཀྱང་སློབ་མས་སེམས་མ་བཙལ་ན་དཔེར་ན་བཟོ་བོ་ཇི་ལྟར་མཁས་པ་379

ཛའིདམ་ཆོས་རྫོགས་པ་ཆེ ཡོའི་ མགཞགཛའིཞིག་ཡོད་ཀྱང་། དེ་ལ་བཟོ་བའི་དངོས་པོའི་རྒྱུ་མེད་ན་གང་ཡང་བཟོ་མི་ཤེས་པ་ལྟར་སློབ་མས་ཀྱང་སེམས་ཀྱི་བརྡར་ཤ་གཅོད་ཅིང་ངེས་ཤེས་འདྲོངས་པར་བྱ་དགོས། དེ་ལྟར་འབད་པས་ཐུན་མོང་དུ་ཡིད་ཀྱི་སྡིག་པ་འདག་ཅིང་བར་ཆད་ཞི། ཁྱད་པར་ཡིད་ཀྱི་སྣང་ཞེན་ལྡོག་པས་ཕྱིས་འཁོར་བར་མི་ལྷུང་། མཐར་ཐུག་ཐུགས་རྡོ་རྗེ་ཆོས་ཀྱི་སྐུར་གྲོལ་བར་འགྱུར་བ་ཡིན་ནོ། ། ཞེས་གསུངས་པ་ལྟར་རོ། །གསུམ། ཁྲེགས་ཆོད་ཀྱི་ཉམས་ལེན།ཁྲེགས་ཆོད་ཉམས་ལེན་དངོས་ལ། ཅོག་བཞག་གསུམ་གྱི་གཞི་བཅའ་བ་དང་། གང་ཤར་རིག་པ་རྗེན་པར་བཞག་པ་དང་། གནས་འགྱུ་ངོ་བོ་དབྱེར་མེད་དུ་སྟོན་པ། ཅིར་སྣང་རང་གྲོལ་གྱི་རྐྱེན་དང་བསྲེ་བ། གནས་ལུགས་གཏན་ལ་དབབ་པ། རིག་པ་ངོ་སྤྲོད་པ་བཅས་དོན་མང་པོ་ཞིག་མཆིས་སོ། །༡ ཅོག་བཞག་གསུམ་གྱི་གཞི་བཅའ་བ།དེ་ཡང་ཅོག་བཞག་གསུམ་གྱི་གཞི་བཅའ་བ་ཞེས་བྱ་བ་ནི། ཉོན་མོངས་རང་བྱན་ཆུད་ནས་ཁྲོམ་ཆེན་པོའི་དཀྱིལ་སོགས་སུ་བསྒོམ་ནའང་བུད་ཤིང་མང་ན་མེ་ལྕེ་འབར་བ་ལྟར་སྡང་རྐྱེན་ཅི་ཙམ་འཕེལ་བ་དེ་ཉིད་ཉམས་རྟོགས་ཀྱི་རྩལ་ཁའང་འཆར་བ་ཡིན་མོད། འོན་ཀྱང་ལས་དང་པོ་བ་རྣམས་ཀྱིས་ནི་བསམ་གཏན་ལ་གནོད་འཚེ་མི་འབྱུང་ཞིང་། སྐྱེ་བོའི་འགྲུལ་དང་དགྲའི་གླགས་སྦྱོར་ལ་སོགས་པ་མེད་པའི་གནས་དབེན་པ་ཉིད་བརྟེན་པར་བྱ་བ་གལ་ཆེ་བ་ཡིན། དེ་ཡང་ཅོག་བཞག་གསུམ་ནི། རི་བོ་ཅོག་བཞག་དང་། རྒྱ་མཚོ་ཅོག་བཞག380

ཛའིལེ ཕབ ན་པ རྨཱ ༥ནང་གི་རྔོ ལྷུནཟོརིག་པ་ཅོག་བཞག་སྟེ་གསུམ། དེ་ལ་དང་པོ། རི་བོ་ཅོག་བཞག་ལུས་ཀྱི་བཞག་ཐབས་ལུས་གནད་ནི་རྣམ་པར་སྣང་མཛད་ཀྱི་ཆོས་བདུན་ལྡན་ལས་མི་གཡོ་བར་བྱ་ཞིང་། དྲང་པོར་བསྲངས་ཏེ་ལག་པ་གཡས་གཡོན་རྒྱབ་མདུན་སོགས་སུ་ཡོ་བ་དང་སྒུར་བ་སོགས་མེད་པར་མདོར་ན་སྤང་ལ་བེའུ་ཕུར་བཏབ་པ་བཞིན་དྲང་ཐལ་གྱིས་བཅའ། གཉིས་པ། རྒྱ་མཚོ་ཅོག་བཞག་ནི་མིག་འབྲས་མི་འགུལ་ཞིང་རྫི་མ་ཐབ་ཐིབ་མི་བྱེད་པར་མདའ་གང་ཙམ་གྱི་ནམ་མཁའ་ལ་འབྲུ་ཚུགས་སུ་བལྟ། གསུམ་པ། རིག་པ་ཅོག་བཞག་ནི་རང་རིག་པའི་ངོ་བོ་མ་བཅོས་གཉུག་མའིངང་དུ་གློད་ལ་རྩོད་མེད་དུ་འཇོག་པ་ཞིག་ཡིན་ཏེ། དེ་ལྟར་སླར་འདས་པའི་རྗེས་མི་གཅོད། མ་འོངས་པའི་སྡུན་མི་བསུ། ད་ལྟའི་ཤེས་པ་གང་ལའང་འདི་ཡིན་འདི་མིན་སོགས་རྟོག་དཔྱོད་ཆོཀྱི་ཚོལ་འཕྲོ་གང་ཡང་མི་བྱ་བར་རིག་པ་སོ་མ་སྐད་ཅིག་མ་ཁོ་རང་གི་ངོ་ལ་ཅེར་གྱིས་ལྟ་བའི་ངང་དུ་བཞག དེ་ལྟར་བཞག་པ་དགེ་སྡིག་དག་འགག་སྒྲུབ་བླང་དོར་སོགས་ཤེས་པའི་སྤྲོས་པ་ཉེ་བར་ཞི་བས་གསལ་སྟོང་ལྷན་ཅིག་སྐྱེས་པའི་ཡེ་ཤེས་འདོད་མ་ཀ་དག་གི་ངང་ལ་གནས་པ་ཉིད་ནི་ཁྲེགས་ཆོད་ཀྱི་དོན་ཡིན་ཏེ། 〈ཐལ་འགྱུར་〉ལས། ངོ་བོ་ཀ་དག་ཡེ་ཤེས་ལ། ། མ་རིག་པ་ཞེས་སྲིད་མེད་པས། ། གཅིག་དང་གཉིས་ཞེས་གྲངས་མེད་དེ། ། གང་དུའང་མ་ཕྱེ་ཆོས་ཉིད་ལ། ། ཡེ་ཤེས་ཙམ་དུ་གྲུབ་པ་མེད། ། ཅེས་དང་〈རང་ཤར་〉ལས། རྟག་ཆད་གཉིས་ཀྱི་མཐའ་ལས་འདས། ། མཐའ་བཞིའི་དྲི་མ་རང་སངས་ཉིད། ། ཅེས་གསུངས་པའི་ཕྱིར། དེ་ཡང་སེམས་སྤྲོས་བྲལ་དུ་གནས་པ་ཆོས་སྐུ་དང་། གསལ་ལ་དེར་འཛིན་མེད་པ་ལོངས་སྐུ། རྩལ་སྣ་ཚོགས་སུ་སྣང་བའི་འཆར་གཞི་མ་འགགས་པ་སྤྲུལ་སྐུ་སྟེ། དེ་རྣམས་ངོ་བོ་རང་བཞིན་ཐུགས་རྗེ་གསུམ་དབྱེར་མེད་པ་ནི། 〈ནོར་བུ་ཕྲ་བཀོད་〉ལས། རྫོགས་སངས་རྒྱས་ནི་རང་རིག་ཉིད། ། ངོ་བོ་དུས་གསུམ་འགྱུར་བ་མེད། ། རང་བཞིན་381

ཛའི མཡོས་རྫོགས་ལ་ཆེ ཡོའི་ མ ཞགའཇི ་རྟག་ཏུ་འགག་པ་མེད། ། ཐུགས་རྗེ་ཀུན་ནས་རང་སྣང་ཉིད། ། ཅེས་དང་།〈ཐལ་འགྱུར་〉ལས། ཡེ་ཤེས་རང་བཞིན་གནས་པ་ལ། ། གསུམ་གྱི་ཚུལ་དུ་དབྱེར་མེད་དོ། ། ཞེས་དང་། 〈མུ་ཏིག་ཕྲེང་བ་〉ལས། ཐོག་མ་ཉིད་ཀྱི་ཀ་དག་ལ། །འཁྲུལ་ཞེས་ཙམ་དུ་བརྗོད་དུ་མེད། ། དེ་བཞིན་མ་འཁྲུལ་པའང་ཅི། ། དེའི་ཕྱིར་འཁྲུལ་བ་གདོད་ནས་དག ། ཅེས་གསུངས་པའི་ཕྱིར། དེ་ལྟ་བུའི་ཀ་དག་གི་དོན་ཅོག་བཞག་གསུམ་ནི། 〈རིན་ཆེན་སྒྲོན་མེ་〉ལས།་ ཅོག་བཞག་གསུམ་གྱི་རང་བཞིན་ལས། ། ཀ་དག་དོན་ཉིད་མངོན་དུ་གྱུར། ། ཞེས་གསུངས་པ་ལྟར་ཡིན་ནོ། ། དེ་ཡང་ཡོངས་གྲགས་སུ་ཅོག་བཞག་རྣམ་པ་བཞིར་གསུངས་པ་ནི།རི་བོ་ཅོག་བཞག་དང་། རྒྱ་མཚོ་ཅོག་བཞག སྣང་བ་ཅོག་བཞག རིག་པ་ཅོག་བཞག་བཅས་ཡིན་ཞིང་། དེ་ལྟ་བུའི་ཆོས་ཉིད་ཅོག་བཞག་རྣམ་པ་བཞིའི་ལྷུམས་སུ་འཇུག་ཚུལ་ཡང་〈སྒྲོན་མ་སྣང་བྱེད་〉ལས། རི་བོ་ཅོག་བཞག་ལྟ་བའི་ཚད། ། རྒྱ་མཚོ་ཅོག་བཞག་སྒོམ་པའི་ཚད། ། སྣང་བ་ཅོག་བཞག་སྤྱོད་པའི་ཚད། ། རིག་པ་ཅོག་བཞག་འབྲས་བུའི་ཚད། ། ཚད་བཞི་ལྡན་པའི་རྣལ་འབྱོར་དེ། ། ངེས་པའི་དོན་ལ་འདྲིས་པའོ། ། ཞེས་གསུངས་པའི་ཕྱིར། ལྟ་བ་རི་བོ་ཅོག་བཞག་ནི། ཡིན་ལུགས་བསམ་ངོ་བྲལ་བར་ངོ་སྤྲད་པའི་རིག་པ་རང་གསལ་ཆེན་པོ་ལ་བློས་འཛིན་རྩོལ་དང་ཆེད་དུ་སྒོམ་པའི་གཉེན་པོ་མ་ཞུགས་པར་རྒྱ་ཡན་འཕོ་འགྱུར་མེད་པར་བཞག་པ་དེ་ཡིན། སྒོམ་པ་རྒྱ་མཚོ་ཅོག་བཞག་ནི། ལུས་སྐྱིལ་མོ་ཀྲུང་དང་བཅས་པས་མིག་བར་སྣང་ལ་ཧུར་རེ་གཏད་དེ་ཚོགས་དྲུག་གི་སྣང་བ་ལ་འཛིན་པའི་བཟོ་རྒྱ་མི་སྐྱེད་པར་རྒྱ་མཚོ་རླབས་ཀྱིས་མ་བསྐྱོད་པ་ལྟ་བུའི་ངང་ནས་ཤེས་པ་དྭངས་སངས་ཕྱེད་དུ་བཞག་པ་དེ་ཡིན། སྤྱོད་པ་མན་ངག་གི་ཅོག་བཞག་ནི། སྒོ་གསུམ་ཐོག་བབས་སུ་གློད་ལ་ལྟ་སྒོམ་གྱི་ཤུབས་ནས་བཏོན་པའི་ཡེ་ཤེས་རང་གསལ་རྗེན་པ་བཅར་ཕོག་ཏུ་བསྐྱངས་པ་དེ་ཡིན།382

རུ༔༷3སྡེ ཕབ ་ཟུགི ་སྦྱོན ༤རྣ་ ་11 ཛིན11འབྲས་བུ་མ་བཅོས་ཅོག་བཞག་ནི། ཡུལ་ལྔ་རང་བབས་སུ་བཞག་པས་ནང་དུ་རང་གསལ་རྗེན་པ་ལྷག་གེར་ཤར་ཏེ་རླུང་ལྔ་དབྱིངས་སུ་འཆིང་ནས། ཕྱི་རོལ་དུ་སྨིག་རྒྱུ་དང་འཇའ་ཚོན་ལ་སོགས་པ་རང་སྣང་དག་པའི་འོད་གསལ་ཀྱང་ཐུན་མོང་གི་གསང་བ་དང་མཐུན་པར་འཆར་བ་དེ་ཡིན་ནོ། ། ཚུལ་འདི་ལ་སྦྱོང་བའི་ཚེ། བློ་དམན་པ་རྣམས་ལ་བདེན་པ་གཉིས་ཀྱིས་ཕྱེ་ནས་བཤད་པ་ན་ད་གཟོད་རྟོགས་པར་འགྱུར་གྱི། དེའི་ཚུལ་ནི་དབང་པོ་རྟུལ་བོ་ཉོན་མོངས་གང་སྐྱེས་ངོས་བཟུང་སྟེ་རང་སར་བཞག་པས་ཉོན་མོངས་པའི་ངོ་བོ་ཡུལ་མེད་རྩ་བྲལ་དུ་སོང་བའི་འབྱུང་གནས་དག་གི་དགོངས་པ་བསྐྱངས་ཤིང་རྩལ་སྦྱང་ངོ་། ། བློ་གྲོས་ཆེ་བ་རྣམས་ནི་ཆོས་ཉིད་རང་ས་ནས་གྲོལ་བའི་གནད་ཀྱིས་ཉོན་མོངས་པ་དང་རྣམ་རྟོག་གང་སྐྱེས་ཀྱང་དེའི་རང་བཞིན་ཚུགས་མི་ཐུབ་པ་རྟ་རྔའི་མདུད་པ་རང་བཞིན་གྱིས་གྲོལ་བ་བཞིན་ཤར་གྲོལ་རིས་མེད་དུ་སངས་པ་ལ་སླར་གཉེན་པོས་གཅུན་མི་དགོས་ཤིང་། སེམས་སྡེ་ལྟར་རྒྱས་མི་འདེབས། ཀློང་སྡེ་ལྟར་དབྱིངས་ལ་མི་གཏོད་པར་རང་བབ་དམིགས་བསམ་ལས་འདས་པ་མན་ངག་སྡེའི་མྱོང་ཐོག་ཏུ་ལ་བཟླ་བར་བྱའོ། ། དེ་ཉིད་གོམས་པ་ན།རི 〈ཀུན་བྱེད་〉ལས། མ་བསྒྱུར་མ་སྦྱངས་རིག་པ་ལྷུན་རྫོགས་པ། ། ཞེས་གསུངས་པ་ལྟར་རིག་པ་སྦྱངས་བགྲོད་མེད་པའི་ས་ལ་བྱང་ཆུབ་སེམས་དཔའི་ས་བཅུ་དང་། སྔགས་ཕྱི་ནང་གི་བསྐྱེད་རྫོགས་རྩོལ་སྒྲུབ་ཀྱིས་ས་ལམ་སྒོས་སུ་སྦྱོང་མི་དགོས་ཏེ། ཡེ་ཤེས་ཀྱི་ངོ་བོ་གཅིག་ཏུ་བཟླུམ་པའི་ཕྱིར་རོ། ། དེ་ཡང་ཡིན་ཏེ། དབུས་བཟའ་མཁའ་འགྲོ་མས་མཛད་པའི་སྣང་སྦྱང་དབུས་འགྲེལ་ལས། གསུམ་པ་ཅོག་བཞག་བཞི་ལས།ལྟ་བ་ཅོག་བཞག་ནི། ལྟ་བ་ཁྱབ་གདལ་ཆེན་པོ་བློས་མཚན་འཛིན་ལས་འདས་པ་ཕྱོགས་དང་མཐའ་རུ་མ་ལྷུང་བ་ནམ་མཁའ་ལྟ་བུར་འདུས་མ་བྱས་སུ་རྟོགས་པ་ཡིན། སྒོམ་པ་ཅོག་བཞག་ནི། རྒྱ་མཚོ་ཆེན་པོའི་ཆུ་ལ་ཁ་གཏིང་མེད་པ་383

ཛའི མ་ཆོས་རྫོགས་པ་ཆེ ལའི་རྣམ ཞ ཛའི་བཞིན་དུ་གང་ཤར་ཆོས་ཉིད་ཀྱི་རང་བཞིན་ལས་མི་འདའ་བ་དང་། ཆུ་ལ་དྭངས་གསལ་གྱིས་ཁྱབ་པ་བཞིན་དུ་འཁོར་འདས་བདེ་སྡུག་ལ་སོགས་པ་གང་ཡང་མེད་དེ། ཐམས་ཅད་འོད་གསལ་གྱི་རོལ་པར་ཕྱམ་བརྡལ་དུ་ཡན་པར་རྟོགས་པ་ཡིན། རིག་པ་ཅོག་བཞག་ནི། དབུས་ཀྱི་རི་བོ་མཆོག་རབ་ལ་འཕོ་འགྱུར་མེད་པ་བཞིན་དུ། རིག་པ་རང་གསལ་ཆེན་པོའི་ངང་ལས་སྐད་ཅིག་ཀྱང་གཡོ་བ་མེད་པར་དུས་འདའ་བ་ཡིན། སྣང་སེམས་ཅོག་བཞག་ནི། སྣང་ཚད་ཀྱི་ཆོས་ཐམས་ཅད་རང་སྟོང་རང་གསལ། བློ་ཡིས་མི་དམིགས། སེམས་ཀྱིས་མ་བཟུང་། གསལ་སྟོང་རིས་མེད། ཡིན་མིན་ཐེ་ཚོམ་མེད་པར་རྒྱ་གྲོལ་ལ་སོང་བ་ཡིན་ནོ། ། ཞེས་གསུངས་པའི་ཕྱིར་རོ། །ཡང་དེ་ལས་མདོ་ཧྲིལ་གྱིས་དྲིལ་ན་ཆོས་ཉིད་རྫོགས་པ་ཆེན་པོ་འཁོར་འདས་ལམ་གསུམ་གྱི་སྤྱི་གཞི་ཆེན་པོ་འཁོར་འདས་ལམ་གསུམ་རྫོགས་པའི་དབྱིངས་ཆེན་པོ་ཡིན་ཏེ། དེའི་ངང་ཚུལ་དང་ཡིན་ལུགས་ཇི་ལྟ་བ་བཞིན་དུ་མཐོང་བ་ནི་ལྟ་བ་དང་། དེ་ལྟར་རང་ངོ་མཐོང་བའི་ཚེ་ན་གདོད་མའི་ཡེ་གཞི་ཆེན་པོར་དབང་བསྒྱུར་པ་ཡིན་ཏེ། རང་ཐོག་ཏུ་རང་ས་བཟུང་བས་རིག་པ་རང་ངོར་སད་ཅིང་བརྡལ་ཁྱབ་སྤྲོས་བྲལ་ཆེན་པོའི་ངང་ལས་གཡོ་བ་མེད་པ་ནི་བསྒོམ་པ་དམིགས་གཏད་དང་བྲལ་བ་ཡིན་ཏེ། དཔེར་ན་ཆུ་ཐིགས་རྒྱ་མཚོ་དང་འདྲེས་ཚེ་རྒྱ་མཚོ་དང་དབྱེར་མེད་པར་གྱུར་པ་དང་། བུམ་པ་ཆག་པའི་ཕྱི་ནང་གི་ནམ་མཁའ་གཅིག་ཚེ་ནམ་མཁའ་ཐ་དད་པར་བཅོས་སུ་མེད་པར་བརྡལ་ཁྱབ་ནམ་མཁའ་གཅིག་ཏུ་འབྱམས་ཀླས་པ་བཞིན་དུ། ཆོས་སྐུ་གཞིར་གནས་ཀྱི་རིག་པ་ངོ་རང་ཐོག་ཏུ་འཕྲོད་པ་དེའི་ངང་དུ་བཟོ་བཅོས་མེད་པར་འཇོག་པ་ལས་གཞན་ན་མེད་དོ། ། དེ་ལྟར་མི་ཤེས་ཤིང་གཞི་དང་སེམས་ལ་ཕྱི་ནང་མེད་ཀྱང་བདག་ཏུ་འཛིན་པའི་དབང་གིས། བདག་ཚུར་བཅད། གཞི་ཕར་བཅད་དེ་ཕྱི་384

གེའི3སྡོ བ༽།དེ་པ མི ངགིསྔོ ཕརགྲོནང་དུ་ལྟེ་ཆད་པ་ནི། དཔེར་ན་ཆུ་རང་གྲོལ་དུ་ཡོད་པ་གྲང་ལྟག་གི་སྤུན་ཐག་གིས་འཁྱག་པ་རུ་བསྡམ་པ་བཞིན་དུ། གཞི་རང་གྲོལ་དུ་ཡོད་པ་བདག་ཏུ་འཛིན་པའི་སྤུན་ཐག་གིས་བཅིངས་ནས་འཁོར་བ་ཡོངས་སུ་སྣང་ཞིང་གྲུབ་པ་ཡིན་ནོ། །དེའི་ངང་ཚུལ་ཇི་ལྟ་བ་བཞིན་དུ་ཤེས་ཤིང་རྟོགས་པར་བྱས་ནས། ལུས་ཀྱི་སྒོ་ནས་ཕྱིའི་བྱ་བ་རང་བཞིན་འགྲོ་འདུག་འགུལ་སྐྱོད། ནང་གི་བྱ་བ་ཕྱག་དང་སྐོར་བ། གསང་བའི་བྱ་བ་གར་དང་ཕྱག་རྒྱ་བཅའ་བ་སོགས་གང་ཡང་མི་བྱེད་པར་བྱར་མེད་བྱ་བཏང་ཆེན་པོ་དུར་ཁྲོད་ཀྱི་མི་རོ་ལྟར་སྡོད་པ་དང་། གང་གི་ཕྱིའི་བྱ་བ་འཁྲུལ་གཏམ་སྣ་ཚོགས་དང་། ནང་གི་བྱ་བ་ཁ་བཏོན་བཟླས་བརྗོད།གསང་བའི་བྱ་བ་ཡི་དམ་གྱི་བསྙེན་སྔགས་གྲངས་སུ་བགྲང་བ་སོགས་ཆམ་ལ་བཞག་ནས་ལྐུགས་པ་ལྟར་སྡོད་པ་དང་། སེམས་ཀྱི་ཕྱིའི་བྱ་བ་དུག་ལྔ་དུག་གསུམ་གྱིས་ཀུན་ནས་བསླངས་པའི་རྣམ་པར་རྟོག་པ་དང་། ནང་གི་བྱ་བ་བློ་སྦྱོང་བ། བསམ་བཟང་ལ་གོམས་པར་བྱེད་པ། འཇིག་རྟེན་གྱི་བསམ་གཏན་ལ་གནས་པར་བྱ་བ་རྣམས་བཏང་ནས། རྡུལ་ཁུག་སྣ་མུན་པ་གསུམ་གྱི་སྐྱོན་གྱིས་མ་བསླད་པའི་སྟོན་ཀའི་ཐོ་རངས་ཀྱི་ནམ་མཁའ་ལྟ་བུར་བཟོ་མི་འཆོས་པར་རང་བབ་འོད་གསལ་གྱི་ངང་ལས་མི་གཡོ་བ་ནི་མཉམ་པར་བཞག་ཅེས་བརྗོད་པ་ཡིན།དེ་ལྟར་བྱ་བ་དགུ་སྤྲུགས་སུ་བཏང་བས་བྱ་བཏང་བྱར་མེད་ཆེན་པོ་དང་། བློས་མ་བཅོས་པས་བློ་འདས་ཞེས་ཀྱང་བྱའོ། ། གནད་དེ་ཉིད་ཀྱི་ངང་དུ་རང་གདེང་ཐོབ་པར་འགྱུར་ཏེ། དེ་ཡང་རང་གཞི་ཀུན་ཏུ་བཟང་པོ་མངོན་དུ་གྱུར་པའི་ཚེ་ན། རང་རིག་ལས་གཞན་ན་སངས་རྒྱས་མེད་པར་མཐོང་བའི་གནད་ཀྱིས།སངས་རྒྱས་ནམ་མཁའ་གང་བ་ཙམ་མཐོང་ཡང་དད་པ་ཅུང་ཟད་ཀྱང་མེད་པའི་གདེང་ཐོབ། འཁོར་འདས་རང་སྣང་དུ་ཐག་ཆོད་ནས་རང་ངོར་རང་སངས་385

ཛའི མ་ཆོས་རྫོགས་ལ་ཆེ ཡོའི་ མ ཞགཛའིརྒྱས་པ་ལས་རྒྱུ་འབྲས་གཞན་དུ་མི་རེ་བའི་གདེང་ཐོབ། རང་གཞི་ཀུན་ཏུ་བཟང་པོ་རང་ཐོག་ཏུ་ཕེབས་པས་སྲོག་གཅོད་ཀྱི་གཤེད་མ་བརྒྱས་བསྐོར་ཡང་ཡ་ང་བག་ཚ་མེད་པའི་གདེང་ཐོབ། འཁོར་མིང་མེད་དུ་རྟོགས་པས་འཁོར་བ་དང་ངན་སོང་ལ་དོགས་པ་མེད་པའི་གདེང་ཐོབ་པར་འགྱུར་བ་ཡིན་ནོ། ། དེ་ནི་མཉམ་བཞག་གི་གནང་བ་དང་། དེ་མ་ཐོབ་ཀྱི་བར་དུ་མི་དགེ་བ་ལས་འབྲས་བུ་སྡུག་བསྔལ་འབྱུང་བ་དང་། དགེ་བ་ལས་ཀྱང་འབྲས་བུ་བདེ་བ་འབྱུང་བའི་ཚུལ་ཤེས་པར་བྱ་བ་ནི་གནད་ཡིན་པས། རྗེས་ཐོབ་ཏུ་ཡང་ལྟ་བའི་སྟངས་མ་ཤོར་བ་འཁོར་འདས་གཉིས་མེད་ཀྱི་རོལ་པར་ཐག་ཆོད་པའི་རྗེས་ཤེས་རྒྱུན་ཆགས་པ་དང་། བསྒོམ་པའི་གདངས་མ་ཤོར་བ་ནམ་མཁའ་དྭངས་གསལ་གྱི་ཆ་དང་འགྲོགས་པ་ལྟར་རིག་གདངས་བྱར་མེད་མངོན་གྱུར་གྱི་གདངས་ཆེན་པོ་ལས་མི་འདའ་བར་བྱ་བ་དང་། སྤྱོད་པ་དཔག་མེད་དུ་མི་འཆོལ་བར་སྡིག་པ་མི་དགེ་བའི་ལས་དུག་བཞིན་དུ་སྤང་བ་དང་། ཟ་ཉལ་འགྲོ་འདུག་གི་ཚེ་ཡང་དལ་ལ་ལྷོད་ཆགས་པས་བྱ་སྤྱོད་ལ་འཇུག་སྟེ་བག་མེད་པའི་དབང་དུ་སྐད་ཅིག་ཀྱང་མ་སོང་བར་བྱ། གནས་གང་དུ་བསྡད་ཀྱང་སྣང་བ་ཡངས་ཁྲོལ་ལེ། གྲོགས་སུ་དང་འགྲོགས་ཀྱང་ཤེས་པ་དགའ་ཡལ་ལེ་བ་ཞིག་དགོས་པ་ཡིན་ནོ། །གནད་དེ་གཉིས་ནི་ཤི་བའི་མཐར་ཐུག་གི་བར་དུ་བསྒོམ་པ་ཡིན། མ་བསྒོམ་ན་ངོ་འཕྲོད་པ་ཙམ་གྱིས་མི་ཆོག་པ་དཔེར་ན་ཟས་ཡོད་ཀྱང་མ་ཟོས་པ་དང་གོས་ཡོད་ཀྱང་མ་གྱོན་པ་ལྟར། ཐོས་ཤེས་རྒྱ་མཚོ་ཙམ་ཡོད་ཀྱང་མ་བསྒོམ་ན་འཁྲུལ་བའི་དབང་དུ་སོང་ནས་འཆི་ཁ་ཐ་མལ་དུ་ལུས་པ་ལས་འོས་མེད་པ་ཡིན་ཏེ། འཇིགས་མེད་གླིང་པས། རང་ངོ་འཕྲོད་ཀྱང་གོམས་འདྲིས་མ་བྱས་ན། ། རྣམ་རྟོག་དགྲས་ཁྱེར་གཡུལ་ངོའི་བུ་ཆུང་འདྲ། ། ཞེས་གསུངས། སྙིང་ལ་རུས་པ་བསྐྱེད་ནས་བསྒོམ་ན། སྔོན་ཡེར་པའི་རྟོགས་ལྡན་བརྒྱད་ཅུ་སོགས་386

འཆིན༦༽ ཕབ ་པ རྒྱུན་སྦྱོན ་ ཇ་ཅན་སྒྱུ། ་ཟུན14འཇའ་ལུས་ལ་དེངས་པ་ཡིན། དེང་སང་ཁ་སྐད་མཐོན་པོས་མིག་ཏུ་ཟང་ངེ་བྱས་ཀྱང་ཤི་ཁ་ཐ་མལ་བ་རྣམས་དང་ཁྱད་པར་མེད་པ་དེ། སྙིང་རུས་ཆུང་ནས་བསྒོམ་མ་ནུས་པའི་སྐྱོན་ཡིན། དེས་ན་ད་ལྟ་ན་ཚོད་གཞོན་དུས་ཆོས་བསྒྲུབ་ཤེས་ཤིང་བསྒྲུབ་དབང་ཡོད་དུས་བསྒྲུབ་དགོས་པ་མ་གཏོགས། ནམ་ཞིག་འཆི་ནད་ཀྱིས་ཐེབས་ནས་སྨན་དཔྱད་རིམ་གྲོས་ཕན་ཐོགས་ཤིང་དབུགས་ངར་ཆེན་ངར་ཆུང་ལ་ཐུག་ཚེ་སྔར་བྱས་ཀྱི་མི་དགེ་བ་ཐམས་ཅད་དྲན་ནས་དེའི་འབྲས་བུ་ལ་འཇིགས་ཤིང་སྐྲག་སྟེ། དམ་པའི་ཆོས་མ་བསྒྲུབ་པ་ལ་འགྱོད་ནས་སྙིང་གས་འགྲོ་བ་ལྟ་བུ་འབྱུང་ཚེ་འཕྱི་བ་ཡིན་ཏེ། ཨོ་རྒྱན་ཆེན་པོས། སྡིག་རྒན་འཆི་ཁར་འགྱོད་ཀྱང་འཕྱི་བ་ཡིན། ། གསུངས་པ་ཡིན་པས། ད་ལྟ་བློ་ཐག་རིང་པོས་སྡོད་གྲབས་མི་བྱེད་པར་མྱུར་དུ་ཆོས་ལམ་ལ་ཞུགས་དགོས་ཏེ། ཕ་དམ་པས། དྲན་པའི་ཚེ་ན་རྒྱུག་ཅིག་དིང་རི་བ། ། ཞེས་གསངས་པ་བཞིན་དུ་བློ་ཕ་ལ་མི་འདྲི།༄ ་གྲོས་མ་ལ་མི་བྱེད། ཐག་རང་གིས་མི་བཅད། བླ་མ་དཀོན་མཆོག་གསུམ་ལ་གཏད་དགོས་ཏེ། འཇིགས་མེད་གླིང་པས། བསླབ་བྱ་དྲང་པོར་བསླབ་མཁན་མཚན་ལྡན་གྱི་བླ་མ་མ་གཏོགས་མི་འོང་བས་སུ་ཡི་ཁ་ལ་མི་ཉན། ཆོས་ཕྱི་བཤོལ་དུ་མི་བཞག་པར་མྱུར་དུ་བརྩོན་དགོས། ཞེས་གསུངས་པ་ལྟར་ཆོས་བསྒྲུབ་པ་ལ་བརྩོན་པར་བྱའོ། ། དེ་ནི་བསྒོམ་པ་རང་གྲོལ་བློ་འདས་སོ། ། ཞེས་གསུངས་པའི་དོན་རྣམས་རྒྱུད་དུ་འབྱོར་བར་བྱས་ཏེ་ཅོག་བཞག་གསུམ་མམ་བཞིའི་གནད་རྣམས་འཁྲུལ་བ་མེད་པར་རྟོགས་ནས་ཉམས་སུ་འཁྱེར་ཐུབ་པ་ཞིག་ཏུ་འགྱུར་བར་བརྩོན་པ་བརྒྱ་ཕྲག་བརྩེགས་དགོས་པ་ཡིན་ནོ། ། ་387

ཛ〉 མ་ཆོས་རྫོགས་ལ་ཆེ འསྒོའི་ མ ཞགཛའི༢ གང་ཤར་རིག་པ་རྗེན་པར་བཞག་པ།གང་ཤར་རིག་པ་རྗེན་པར་བཞག་པ་ནི། དེའི་ངང་ནས་རྗེས་སྐྱེས་ཀྱི་ཤེས་པ་གང་ཤར་ཡང་། དེ་ལ་མི་རྟོག་ཅིང་ཆེད་གཉེར་དུ་མི་བཟུང་མི་སྤྲོ་མི་སྲུང་བཅའ་བཅོས་གང་ཡང་མི་བྱ་བར་བཞག་པས། དེའི་རང་ངོ་ལ་ལྷ་ཤེས་པ་ཙམ་བགྱིས་པས་རྟོག་ཚོགས་རང་གྲོལ་དུ་འགྱུར་བ་སྟེ། དཔེར་ན་རྒྱ་མཚོ་ལ་རྦ་རླབས་ཇི་ལྟར་འཕྱུར་ན་ཡང་རྒྱ་མཚོའི་ཆུ་ཉིད་ལས་མ་འདས་པ་ཇི་བཞིན་རྣམ་རྟོག་ཇི་ལྟར་ཤར་ཡང་གང་སྐྱེས་ཀྱི་རང་ངོ་ལ་ཅེར་གྱིས་བལྟས་པས་སྦྲུལ་ལ་མདུད་པ་བཏབ་སྟེ་ནམ་མཁའ་ལ་དོར་བ་དང་ཆོས་མཚུངས་པ་བཞིན་རང་གྲོལ་རྡུ་འགྲོ་སྟེ། 〈ཐལ་འགྱུར་〉ལས། ཇི་ལྟར་ཤར་བའི་རིག་པ་འདི། ། སྦྲུལ་མདུད་བཞིན་དུ་རང་གྲོལ་ལོ། ། གཉེན་པོ་མེད་ཕྱིར་འབད་རྩོལ་ཞིག ། ངོ་བོ་ཉིད་ཀྱིས་ཡེ་གྲོལ་ལོ། ། ཞེས་གསུངས་པའི་ཕྱིར། གང་ཤར་གྱི་རྟོག་པ་ལ་སྔ་ཕྱིའི་སྐྱེལ་བསུ་སྤང་ཞིང་། དགག་སྒྲུབ་གང་ཡང་མི་བྱེད་པར་རང་ཤར་གྱི་ངང་ལ་ཡན་དུ་འཇུག་པ་ནི། རྟོག་པ་ཆོས་ཉིད་ཀྱི་རོལ་པར་ལམ་དུ་བྱེད་པ་སྟེ། དེ་ལ་རིག་པ་རྗེན་པར་བཞག་པའི་ཚུལ་ནི། ཕྱི་སྣ་ཚོགས་སུ་འཕྲོ་ཡང་སྣང་བས་སེམས་མི་གཡོ་བ་ལྷ་ཁང་གི་ལྡེར་བཟོ་ལྟ་བུ། ནང་སྣ་ཚོགས་སུ་སྣང་ཡང་དེར་འཛིན་མེད་པ་རྨི་ལམ་གྱི་སྐྱེས་བུ་ལྟ་བུ། གང་ཤར་ལ་གཟའ་གཏད་མེད་པ་སྨྱོན་པ་ལྟ་བུ།དེའི་ཚེ་གནས་ན་གདོད་མའི་ངང་དུ་ཕྱིན། འཕྲོ་ན་ཡེ་ཤེས་ཀྱི་རོལ་པར་ཤར།མཉམ་ན་མཉམ་ཉིད་ཀྱི་ངང་དུ་ཡན་པས། ཇི་ལྟར་འདུག་ཀྱང་ཆོས་ཉིད་ཀྱི་རོལ་པ་ལས་མི་འདའ་བ་སྟེ། དེས་ན་དགེ་མི་དགེ་ལུང་མ་བསྟན་གྱི་རྣམ་པར་རྟོག་པ་ཇི་འདྲ་ཞིག་ཤར་ཡང་འདྲ་སྟེ་གང་ཤར་གྱི་རང་ངོ་ལ་ཅེར་གྱིས་བལྟས་པས། རང་གྲོལ་དུ་གྱུར་ནས་གནས་པས་རང་སོ་ཟིན་པ་ཞིག་འབྱུང་བ་ཡིན་388

༷༔ནཪྴསྡེ ཕབ ་ཅན ་སྦྱོཞིརྒྱུད ༤ན་ཅན་སྒྱུ། ་ཟུན14ནོ། ། ་༢ གནས་འགྱུ་ངོ་བོ་དབྱེར་མེད་དུ་སྟོན་པ།གནས་འགྱུ་ཞི་ལྷག་ཟུང་དུ་འབྲེལ་བ་ནི། དེ་ཡང་སྒོམ་པས་རང་སར་གནས་པ་དང་། རྟོག་པ་འཕྲོ་བ་གཉིས་ཟུང་དུ་དབྱེར་མེད་པ་སྟེ། གནས་པ་དང་འཕྲོ་བ་གཉིས་དཔེར་ན་སྐྱེས་བུ་གཅིག་ཉིད་འགྲོ་འདུག་དང་། རྟོག་ཚོགས་རང་སར་ཞི་བའི་ཞི་གནས་དང་། ཡིན་ལུགས་སྒྲིབ་མེད་རྗེན་པར་མཐོང་བའི་ལྷག་མཐོང་གཉིས་ཀྱང་དོན་གྱི་ངོ་བོ་གཅིག་ཡིན་ཏེ། དེའང་ཕར་ཀར་སྣང་བ་མ་འགགས་ལ་ཚུར་ཀར་དེར་འཛིན་བློའི་དྲི་མ་དང་བྲལ་བའི་སྣང་སེམས་དབྱེར་མེད། གསལ་ལེ། ཧྲིག་གེ། ཡེ་རེ། ཝལ་ལེ། རྗེན་ནེེ། ཅེ་རེ། ཁྱུག་གེ་འཆར་ཏེ། དེ་འཆར་ན་བཅའ་བཅོས་གང་ཡང་མི་བྱ་བར་རང་བབ་ཉིད་དུ་བལྟ་ཞིང་བཞག་པར་བྱའོ། །༤ ཅིར་སྣང་རང་གྲོལ་གྱི་རྐྱེན་དང་བསྲེ་བ།ཅིར་སྣང་རང་གྲོལ་གྱི་རྐྱེན་དང་བསྲེ་བ་ལ། དང་པོ་དུག་གསུམ་རང་གྲོལ་ཏེ། དེའང་འདོད་ཆགས། ཞེ་སྡང་། གཏི་མུག་གསུམ་གང་སྐྱེས་ཀྱང་འདྲ་སྟེ།ལས་དང་པོ་བས་རྣམ་རྟོག་འབུར་བ་ཅོམས་སུ་ལམ་དུ་མི་ལོང་། དེས་ན་དེ་གསུམ་གྱི་རྣམ་པ་དེ་དང་དེ་གང་སྐྱེས་ཀྱང་དེ་མ་ཐག་དྲན་པས་སླེབས་པར་བྱས་ལ་ཆེར་གྱིས་བཟུང་ནས་གང་སྐྱེས་ཀྱི་རང་ངོ་ལ་ཅེར་གྱིས་བལྟས་ཏེ། དེའི་རྣམ་པ་མི་སྤང་ལ་ཆེད་འཛིན་མེད་པར་རང་བབས་སུ་བཞག་པས་འཛིན་མེད་དུ་གྲོལ་འགྲོ་བ་ཡིན། གཉིས་པ་སྒོ་ལྔ་རང་གྲོལ་ནི། དེ་བཞིན་དུ་མིག་སོགས་དབང་པོ་ལྔ་ལ་འཛིན་པ་གང་སྐྱེས་ཀྱང་། དེའི་རང་ངོ་ལ་ཅེར་གྱིས་བལྟས་ཏེ་རང་བབས་389

ཝཾ མཅས་རྫོགས་བ་ཆེ ཡོའི་ མགཞགའཇིསུ་བཞག་པས་སྔར་བཞིན་འཛིན་མེད་དུ་གྲོལ་འགྲོ་བ་ཡིན། གསུམ་པ་ཚོགས་དྲུག་རང་གྲོལ་ནི། དེའང་མིག་གི་ཡུལ་དུ་གཟུགས་མཛེས་མི་མཛེས། རྣ་བའི་ཡུལ་དུ་སྒྲ་སྙན་མི་སྙན། སྣའི་ཡུལ་དུ་དྲི་ཞིམ་མི་ཞིམ། ལྕེའི་ཡུལ་དུ་རོ་མངར་མི་མངར། ལུས་ཀྱི་ཡུལ་དུ་རེག་བྱ་འཇམ་མི་འཇམ། སེམས་ཀྱི་ཡུལ་དུ་མདོར་ན་དགའ་མི་དགའི་རྟོག་ཚོགས་ཀྱིས་དགེ་མི་དགེ་ལུང་མ་བསྟན་གྱི་རྣམ་པར་རྟོག་པ་ཆེ་ཕྲ་གང་འདྲ་ཞིག་སྐྱེས་ཀྱང་འདྲ་སྟེ། གང་སྐྱེས་ཁོ་རང་གི་རང་ངོ་ལ་ཅེར་གྱིས་བལྟས་ཏེ་མཐར་རྟོག་པ་མཐུ་རྡུགས་ནས་ཚུགས་མ་ཐུབ་པར་རང་ཞི་ལ་སོང་ནས་གནས་པས་རང་སོ་ཟིན་ཏེ་དགེ་སྦྱོར་རྐྱེན་ཐུབ་སྐྱོང་བདེ་མོར་འགྲོ་བ་ཡིན་ཞེས་དམ་པ་རྣམས་ཀྱི་གསུང་ལས་ཐོས་སོ། ། དེས་ནི་ཁྲེགས་ཆོད་ཀྱི་མན་ངག་རྣམས་སོང་བ་ཡིན།༥ གནས་ལུགས་གཏན་ལ་དབབ་པ།གནས་ལུགས་གཏན་ལ་འབེབས་ཚུལ་ནི། 〈རྩ་བ་རྡོ་རྗེའི་ཚིག་རྐང་〉ལས།རྟོག་པ་རྩད་གཅོད་པཿ སེམས་ཀྱི་མཚང་བཙལ་བཿ བྱུང་གནས་འགྲོ་གསུམ་ལ་བརྟག་པའོཿ གནས་ན་གནས་ཐོགཿ འཕྲོ་ན་འཕྲོ་ཐོག་ཏུ་བལྟས་པས་ཡེ་སྟོང་ཀ་དག་གི་གཤིས་ལུགས་མངོན་དུ་འགྱུར་བའོཿ ཞེས་གསུངས་པས་ན་སྔར་བཤད་པའི་སེམས་ཀྱི་སྔོན་འགྲོའི་སྐབས་སུ་དོན་གྱིས་འཐུས་པས་འདིར་མ་སྤྲོས་སོ། ། ་༦ རིག་པ་ངོ་སྤྲོད་པ།གཉིས་པ་རིག་པ་རང་ངོ་སྤྲོད་པ་ལ་གཉིས་ཏེ། རྩ་བ་རྡོ་རྗེའི་ཚིག་རྐང་ལས། གནས་ལུགས་ལྟ་ཐོག་ནས་ངོ་སྤྲོད་པ་དངཿ ཉམས་མྱོང་སྒོམ་ཐོག་ནས་390

ཛའིལེ ཕབ ན་བ ན་མི ་ ང་གི་སྔོ ཕརགྲོངོ་སྤྲོད་པའོཿ ཞེས་གསུངས་པ་བཞིན། དང་པོ་ཡར་ངོའི་དུས་ཚེས་དགེ་བར།རྩ་གསུམ་མཁའ་འགྲོ་མཉེས་པའི་ཚོགས་མཆོད་བཤམས། སློབ་དཔོན་ཁྲིར་འཁོད། སློབ་བུས་ལུས་གནད་བསྲང་ཞིང་མཎྜལ་འབུལ། སློབ་དཔོན་གྱིས་བླ་མའི་རྣལ་འབྱོར་གྱི་དམིགས་རིམ་འབོག སློབ་མ་རྣམས་ལ་ང་ཡི་ཚིག་དང་མཐུན་པའི་གསོལ་བ་འདེབས་པར་མོས་ཞེས་བརྡའ་སྤྲད་དེ། ཌ་མ་རུའི་སྒྲ་དང་བཅས་བརྒྱུད་པའི་གསོལ་འདེབས་སློབ་མའི་ཡིད་འདྲེན་པའི་སྙན་པའི་དབྱངས་ཀྱིས་བརྗོད། ཨོཾ་ཨཱཿ སྟྭཾཧཱུཾཿ ཆོས་སྐུ་ཀུན་ཏུ་བཟང་པོ་ལཿ ཡེ་ཤེས་སྐྱེ་བར་བྱིན་གྱིས་རློབསཿ ལོངས་སྐུ་རྡོ་རྗེ་སེམས་ད་པ་འ་ལཿ གསོལ་བ་འདེབས་སོ་བྱིན་གྱིས་རློབསཿ སྐལ་ལྡན་སློབ་མའི་ཤེས་རྒྱུད་ལཿ ཡེ་ཤེས་སྐྱེ་བར་བྱིན་གྱིས་རློབསཿ སློབ་དཔོན་པདྨ་འབྱུང་གནས་ལཿ གསོལ་བ་འདེབས་སོ་བྱིན་གྱིས་རློབསཿ སྐལ་ལྡན་སློབ་མའི་ཤེས་རྒྱུད་ལཿ ཡེ་ཤེས་སྐྱེ་བར་བྱིན་གྱིས་རློབསཿ མཚོ་རྒྱལ་ཨ་མ་ཀུན་སྟོབས་ལཿ གསོལ་བ་འདེབས་སོ་བྱིན་གྱིས་རློབསཿ སྐལ་ལྡན་སློབ་མའི་ཤེས་རྒྱུད་ལཿ ཡེ་ཤེས་སྐྱེ་བར་བྱིན་གྱིས་རློབསཿ དྲེགས་པའི་མངའ་བདག་དཔལ་སེང་ལཿ གསོལ་བ་འདེབས་སོ་བྱིན་གྱིས་རློབསཿ སྐལ་ལྡན་སློབ་མའི་ཤེས་རྒྱུད་ལཿ ཡེ་ཤེས་སྐྱེ་བར་བྱིན་གྱིས་རློབསཿ ཆོས་བདག་བདེ་ཆེན་རྒྱལ་པོ་ལཿ གསོལ་བ་འདེབས་སོ་བྱིན་གྱིས་རློབསཿ སྐལ་ལྡན་སློབ་མའི་ཤེས་རྒྱུད་ལཿ ཡེ་ཤེས་སྐྱེ་བར་བྱིན་གྱིས་རློབསཿ རྩ་གསུམ་དཔའ་བོ་ཌཱཀྐི་ལཿ གསོལ་བ་འདེབས་སོ་བྱིན་གྱིས་རློབསཿ སྐལ་ལྡན་སློབ་མའི་ཤེས་རྒྱུད་༩རཿ ཡེ་ཤེས་སྐྱེ་བར་བྱིན་གྱིས་རློབསཿ བརྒྱུད་པའི་རིག་འཛིན་བླ་མ་རྣམསཿ འཇའ་འོད་ཚོམ་བུར་ཤིགས་སེ་ཤིགཿ ཐུགས་རྗེའི་གཟི་བྱིན་ཡ་ལ་ལཿ བྱིན་རླབས་ནུས་པའི་རྩལ་བསྐྱེད་ལཿ སྐུ་གསུང་ཐུགས་ཡོན་དབང་བཞི་བསྐུརཿ རྟོགས་པའི་ཡེ་ཤེས་བསྐྱེད་391

ཛཇིདམ་ཆོས་རྫོགས་ལ་ཆེ ཝོའི་ མགཞགཛའིདུ་གསོལཿ རང་བྱུང་རྗེན་པ་གཏན་ལ་ཕོབཿ བརྒྱུད་པའི་བླ་མ་འོད་དུ་ཞུཿདབང་བཞི་རྫོགས་ནས་སྐྱེ་མེད་ཨཿ ཞེས་བརྗོད་པས་མཐར་བརྒྱུད་པའི་བླ་མ་ཐམས་ཅད་འོད་དང་འོད་ཟེར་གྱི་རྣམ་པར་ཞུ་ནས་སློབ་མའི་ལུས་ལ་ཐིམ་པས་བླ་མའི་སྐུ་གསུང་ཐུགས་དང་སློབ་མའི་ལུས་ངག་ཡིད་གསུམ་དབྱེར་མེད་དུ་གྱུར་སོང་སྙམ་པའི་ངང་ལ་ཡུད་ཅིག་མཉམ་པར་བཞག་གོ ། འདི་ནི་རྩ་བའི་དངོས་བསྟན་ལ་མེད་ཀྱང་བླ་མ་རྣམས་ཀྱི་ཕྱག་བཞེས་ཡིན་པས། ཉམས་རྟོགས་སྐྱེ་སླ་བ་སོགས་བྱིན་རླབས་ཤིན་ཏུ་ཆེ་བ་ཡིན་ནོ། ། དེ་ནས་ངོ་སྤྲོད་པ་ལ། འོ་སྐལ་ལྡན་སེམས་ཀྱི་བུ་རྣམས་མ་ཡེངས་པར་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག སྤྱིར་ངོ་སྤྲོད་བྱས་པའི་གོ་དོན་ཅི་ཡིན་སྙམ་ན། རང་སེམས་སངས་རྒྱས་སུ་ངོ་སྤྲོད་ཅེས་ཟེར། དེ་ཡིན་ནས་ངོ་སྤྲོད་དམ་མིན་ནས་ངོ་སྤྲོད། རང་སེམས་སངས་རྒྱས་ཡིན་ན་ངོ་སྤྲོད་ཅི་དགོས། མིན་ན་ངོ་སྤྲད་ཀྱང་ཅི་ཕན་སྙམ་ན། དེ་ཡང་ཡིན་པ་ཡེ་ནས་སངས་རྒྱས་ཡིན་ཏེ། མདོ་ལས། སེམས་རྟོགས་ན་སངས་རྒྱས་ཡིན་པ་སངས་རྒྱས་གཞན་ནས་མི་བཙལ་བའི་འདུ་ཤེས་རབ་ཏུ་བསྒོམ་པར་བྱའོ། ། ཞེས་དང་། སེམས་ཅན་རྣམས་ནི་སངས་རྒྱས་ཉིད། ། འོན་ཀྱང་གློ་བུར་དྲི་མས་བསྒྲིབས། ། དེ་ཉིད་བསལ་ན་སངས་རྒྱས་ཉིད། ། ཅེས་གསུངས་པ་བཞིན། སངས་རྒྱས་ཡིན་ཡང་གནས་སྐབས་མ་རིག་པའི་དྲི་མས་བསྒྲིབས་ནས་ཡོད་པས། དེའི་སྒྲིབ་གཡོགས་མཐའ་དག་དང་བྲལ་བའི་ཕྱིར་ཡིན་ལུགས་རང་ལུགས་བཞིན་དུ་ངོ་སྤྲོད་པ་ཡིན་ནོ། ། དེ་ཡང་སྔར་ཁྱེད་རང་རྣམས་ཀྱི་སེམས་བྱུང་གནས་འགྲོ་གསུམ་གྱི་སྒོ་ནས་བཙལ་བའི་ཚེ་ངོ་བོ་ངོས་བཟུང་དབྱིབས་ཁ་དོག་སོགས་གངརི་ཡང་མ་རྙེད་པའི་མཆོག་ཡིན་ཏེ། མ་ཅིག་གི་ཞལ་ནས།བལྟས་པས་རང་གི་སེམས་མི་མཐོང་། ། མ་མཐོང་བ་དེ་ཆོས་མཐོང་ཡིན། ། ཞེས་གསུངས་པ་ལྟར། འོ་སྐོལ་རྣམས་ཀྱི་སེམས་ཉིད་འདི་དང་པོ་རྒྱུས་མ་བསྐྱེད་པས།392

༠ཡིན3སྡེ ཕབ ་འ་ ་ཅན ་ འད་རྔོན་11 ཕར)སྤྲོའདི་ནས་བྱུང་ཞེས་སྨྲ་བའི་ཡུལ་མེད་ལ། དེ་ལྟར་བཙལ་ཡང་མ་རྙེད་པ་མ་ཡིན་ཏེ། ཡེ་ནས་ངོ་བོ་སྟོང་བ་ཡིན་པས་འདི་ནས་བྱུང་ཞེས་སྨྲ་རྒྱུའི་ཡུལ་མེད་པའོ། །བར་དུ་གནས་པ་མེད་དེ་འདིར་འདུག་ཅེས་པའི་གནས་ས་དང་རྟེན་ཡུལ་མེད་པས་ངོ་བོ་སྟོང་ཉིད་ཀྱི་རང་བཞིན་ནོ། ། གལ་ཏེ་གནས་པའི་ཡུལ་ཡོད་ན།གཟུགས་དང་དབྱིངས་ཁ་དོག་ཡོད་དགོས་ལ། དཔེར་ན་ནམ་མཁའི་རང་བཞིན་གང་དུ་མི་གནས་པ་ལྟ་བུའོ། ། ཐ་མར་འདིར་སོང་དང་འདིར་མ་སོང་གི་ཡུལ་དང་རྗེས་གང་ཡང་མེད་དེ་རང་བཞིན་སྟོང་པ་ཉིད་ལ་ཕྱི་མའི་མཐའ་ཐམས་ཅད་དང་བྲལ་བའོ། ། མདོར་ན་སེམས་ཉིད་འདི། དང་པོ་རྒྱུས་མ་བསྐྱེད།བར་དུ་རྐྱེན་གྱིས་མི་འཇིག དུས་གློ་བུར་དུ་མ་བྱུང་། འཕེལ་འགྲིབ་དང་གང་སྟོངས་མེད། སྣང་སྲིད་ཀུན་ལ་ཁྱབ་པས་ཕྱོགས་དང་རིས་སུ་མ་ཆད། སེམས་ཉིད་ཡེ་ནས་དག་པར་འཁོར་བའི་སྐྱོན་གྱིས་མ་གོས་པ་སྟེ། སེམས་ཉིད་ཡེ་ནས་སངས་རྒྱས་ཡིན་ཏེ། མདོ་ལས། བདེ་གཤེགས་སྙིང་པོས་འགྲོ་བ་ཡོངས་ལ་ཁྱབ། ། འགྲོ་བ་འདི་དག་མ་ལུས་སངས་རྒྱས་ཉིད། ། ཅེས་དང་། རྒྱུད་ལས།འཇིག་རྟེན་ཁམས་ནི་གང་དུ་ཡང་། ། སངས་རྒྱས་གཞན་ནས་རྙེད་མི་འགྱུར། །སེམས་འདི་རྫོགས་པའི་སངས་རྒྱས་ཉིད། ། སངས་རྒྱས་གཞན་ནས་བཙལ་དུ་མེད། ། ཅེས་གསུངས་སོ། ། འདི་ནི་གནས་ལུགས་གཏན་ལ་ཤཱབ་པའི་ངོ་སྤྲོད་དོ། །(༡)གནས་ལུགས་ལྟ་ཐོག་ནས་ངོ་སྤྲོད་པ།གནས་ལུགས་ལྟ་ཐོག་ནས་ངོ་སྤྲོད་པ་ལ། རྩ་བ་རྡོ་རྗེའི་ཚིག་རྐང་ལས།རྣམ་རྟོག་སེམས་སུ་ངོ་སྤྲད་པཿ སེམས་ཉིད་སྟོང་པར་ངོ་སྤྲད་པཿ སྟོང་པ་སྣང་བར་ངོ་སྤྲད་པཿ སྣང་སྟོང་གཉིས་མེད་དུ་ངོ་སྤྲད་པཿ གཉིས་མེད་རང་393

ཛའི མཅས་རྔོགས་བ་ཆེནཡོའི་ མ ཞགཛའིགྲོལ་དུ་ངོ་སྤྲད་པཿ དུག་ལྔ་རང་གྲོལ་དུ་ངོ་སྤྲད་པཿ ཚོགས་དྲུག་རང་གྲོལ་དུ་ངོ་སྤྲད་པའོཿ ཞེས་བདུན་དུ་གསུངས་པས།དང་པོ་རྣམ་རྟོག་སེམས་སུ་ངོ་སྤྲད་པ་ནི། དེ་ལ་རང་རེའི་མདུན་འདིར་མཚན་མའི་དངོས་པོ་བུམ་པ་ལ་སོགས་པ་ཞིག་བཞག་ལ། དེའི་རང་ངོ་རང་སེམས་ལ་ཝལ་གྱིས་འཆར་དུ་བཅུག་ནས་འདི་ལྟར་སྣ་ཚོགས་སུ་སྣང་བའི་སྣང་གྲག་གི་ཆོས་ཐམས་ཅད་རྨི་ལམ་གྱི་སྣང་བ་ལྟར། རང་གི་སེམས་ཀྱི་རྣམ་པར་རྟོག་པའི་འཁྲུལ་ངོ་ཙམ་ལས། ཕྱི་རོལ་ན་བདེན་པར་གྲུབ་པ་རྡུལ་ཙམ་ཡང་མེད་དེ། ཆུ་གཅིག་པུ་ལ་ཡང་ལྷའི་བདུད་རྩི་དང་། མི་ལ་ཆུ་དང་། དུད་འགྲོ་ལ་བཏུང་བ། ཡི་དྭགས་ལ་རྣག་ཁྲག་དང་། དམྱལ་བ་རྣམས་ལ་མེར་སྣང་བ་དང་། མི་གཅིག་པུ་ལ་རྣམ་རྟོག་ཐ་དད་པས། དགྲ་གཉེན་མང་པོ་སྣང་བའི་ཕྱིར། སེམས་ལ་ཇི་ལྟར་ཤར་ཡང་། དཔེར་ན་རྨི་ལམ་གཉིད་ལས་ཅུང་ཟད་ཀྱང་མ་གཡོས་བཞིན། སེམས་ཉིད་ལས་ཅུང་ཟད་མ་གཡོས་ཤིང་ཡུལ་དང་ཡུལ་ཅན་གཉིས་སུ་མེད་པས་རྣམ་རྟོག་སེམས་སུ་ཐག་ཆོད་པ་སྟེ། མདོ་ལས།སེམས་རྣམ་པར་དག་པས་གཟུགས་རྣམ་པར་དག་པ། གཟུགས་རྣམ་པར་དག་པས་སེམས་རྣམ་པར་དག་པ་སྟེ། རྣམ་པར་དག་པ་འདི་ལ་གཉིས་སུ་མེད།གཉིས་སུ་བྱར་མེད། སོ་སོ་མ་ཡིན་ཐ་མི་དད་དོ། ། ཞེས་པ་སོགས་རྒྱ་ཆེར་གསུངས། མགུར་ལས། རིན་ཆེན་སེམས་ལས་ཕྱིར་གྱུར་པའི། ། སངས་རྒྱས་མེད་ཅིང་སེམས་ཅན་མེད། ། ཅེས་གསུངས། དེས་ན་སྣང་སྲིད་འཁོར་འདས་ཀྱིས་བསྡུས་པའི་ཆོས་སྣ་ཚོགས་སུ་སྣང་བ་འདི་ཐམས་ཅད་རང་གི་སེམས་ལས་བྱུང་། དེར་བཟུང་། དེར་སྣང་། དེར་བཏགས་པས། དངོས་པོ་གཅིག་ལ་སྣ་ཚོགས་སུ་སྣང་། བདེ་སྡུག་སྐྱེ་འཆི་སེམས་ཉམས་སུ་མྱང་སྟེ་དེ་ཐམས་ཅད་སེམས་ཀྱི་རང་སྣང་ཙམ་ལས་ཕྱི་རོལ་ན་གྲུབ་པ་མེད་དེ། དགོངས་པ་འདུས་པ་394

ཞེ༔༷3ཞི ་ཆུབ ་རྔགི ་སྦྱོན ་ ཤཱན་ ་11 ་ཚོན1སྤྲོ ་ལས། ཆོས་ཐམས་ཅད་ནི་སེམས་ལ་གནས་སོ། ། སེམས་ནི་ནམ་མཁའ་ལ་གནས་སོ། ། ནམ་མཁའ་ནི་ཅི་ལ་ཡང་མི་གནས་སོ། ། ཞེས་དང་། ཕལ་པོ་ཆེ་ལས། སེམས་ནི་རི་མོ་མཁན་དང་འདྲ། ། སེམས་ཀྱིས་ཕུང་པོ་བྱས་པ་སྟེ། །འཇིག་རྟེན་ཁམས་ནི་ཇི་སྙེད་པ། ། དེ་དག་སེམས་ཀྱི་རི་མོ་ཡིན། ། ཞེས་དང་།གསང་བ་མཛོད་ཀྱི་རྒྱུད་ལས། སེམས་ཉིད་མ་གཏོགས་སངས་རྒྱས་དང་། །སེམས་ལས་མ་གཏོགས་ཆོས་གཞན་ཡང་། ། སངས་རྒྱས་ཀྱིས་ཀྱང་མི་གཟིགས་སོ། ། མ་གསུངས་གསུང་བར་མི་འགྱུར་རོ། ། ཞེས་དང་། རྒྱུད་ལས། ཡུལ་དང་དབང་པོའི་རང་བཞིན་ནི། ། སེམས་ལས་ཕྱི་རོལ་འགྱུར་མེད་ཀྱང་། ། གཟུགས་སོགས་སོ་སོར་སྣང་བ་རྣམས། ། སེམས་ཉིད་ཁོ་ནར་སྣང་བ་ཡིན། ། ཞེས་གསུངས། དམྱལ་བ་སོགས་ངན་སོང་གསུམ་ཡང་ག་ཤེད་ཅིག་ན་ལོགས་སུ་གྲུབ་པ་མེད་དེ། སྤྱོད་འཇུག་ལས། ལྕགས་བསྲེགས་ས་གཞི་སུ་ཡིས་བྱས། ། མེ་ཚོགས་དེ་དག་ཅི་ལས་བྱུང་། ། དེ་འདྲ་དེ་དག་ཐམས་ཅད་ནི། ། སྡིག་སེམས་ཡིན་པར་ཐུབ་པས་གསུངས། ། ཞེས་གསུངས། ལྷར་སྣང་། འདྲེར་སྣང་། འཁོར་བར་སྣང་། མྱང་འདས་སུ་སྣང་། གང་སྣང་ཅིར་སྣང་བའི་དངོས་པོ་ཐམས་ཅད་རང་སེམས་རང་སྣང་རིག་པ་ཡིན་ཏེ། ཨོ་རྒྱན་རིན་པོ་ཆེའི་ཞལ་ནས།སྣོད་ཀྱི་འཇིག་རྟེན་བེམ་པོ་སྣང་བ་སེམས། ། བཅུད་ཀྱི་སེམས་ཅན་རིགས་དྲུག་སྣང་བ་སེམས། ། མཐོ་རིས་ལྷ་མིའི་བདེ་བ་སྣང་བ་སེམས། ། ངན་སོང་གསུམ་གྱི་སྡུག་བསྔལ་སྣང་བ་སེམས། ། ངན་རྟོག་འཁོར་བའི་བག་ཆགས་སྣང་བ་སེམས། ། སྣང་བ་བཟང་རྟོག་ཞིང་ཁམས་སྣང་བ་སེམས། ། བདུད་དང་འདྲེ་ཡི་བར་ཆད་སྣང་བ་སེམས། ། ལྷ་དང་དངོས་གྲུབ་ལེགས་པ་སྣང་བ་སེམས །སེམས་ལས་མ་གཏོགས་སྣང་བ་གང་ཡང་མེད། ། ཅེས་དང་། ཡང་དགོན་པའི་ཞལ་ནས། སྣང་ཚད་རིག་པའི་རང་སྣང་ཡིན། ། གྲགས་ཚད་སྐྱེ་མེད་རང་སྒྲ་395

་ ཛའི མ་ཆོས་རྫོགས་པ་ཆེ ཡོའི་ མ་ ཞགཛའིཡིན། ། དྲན་ཚད་གནས་ལུགས་རང་ངོ་ཡིན། ། རང་རིག་རྟོགས་ན་སངས་རྒྱས་ཡིན། །ཞེས་གསུངས་པ་ལྟར། དེང་སྐབས་རང་རེའི་མི་རྣམས་ཀྱིས་ངོ་མཚར་བའི་གསང་བ་ལྐོག་གྱུར་དུ་མཐོང་བའི་སངས་རྒྱས་དང་། སྣང་སྲིད་འཁོར་འདས་ཀྱིས་བསྡུས་པའི་ཆོས་སྣ་ཚོགས་(༼ཨོཾ)སུ་སྣང་བ་ཐམས་ཅད་དང་།དམྱལ་བ་སོགས་ངན་སོང་གསུམ་བཅས་ནི་འདི་དང་འདིའོ་ཞེས་རྡོག་རྡོག་ཅིག་ལོགས་སུ་གྲུབ་པ་མེད་ཅིང་། དེ་དག་ཐམས་ཅད་མིའི་སེམས་ཁོ་ན་ཉིད་ལས་བྱུང་བ་ཞིག་ཡིན་པ་དང་། སེམས་ཀྱི་ལོགས་སུ་སངས་རྒྱས་དང་། ཕྱི་སྣོད་ཀྱི་འཇིག་རྟེན། ནང་བཅུད་ཀྱི་སེམས་ཅན། སེམས་ཅན་རིགས་དྲུག མཐོ་རིས་ལྷ་མིའི་བདེ་བ། ངན་སོང་གསུམ་གྱི་སྡུག་བསྔལ། ངན་རྟོག་འཁོར་བའི་བག་ཆགས། སྣང་བ་བཟང་རྟོག་ཞིང་ཁམས། བདུད་དང་འདྲེ་ཡི་བར་ཆད། ལྷ་དང་དངོས་གྲུབ་ལེགས་པ་སོགས་གང་ཡང་མེད་པའང་ཤེས་པར་བྱའོ། །གཉིས་པ་སེམས་སྟོང་པར་ངོ་སྤྲད་པ་ནི། དེ་ལྟར་བྱེད་མཁན་གྱི་སེམས་དེ་ཡང་སྔར་བཤད་པ་ལྟར་སྐྱེ་འགག་རྟག་ཆད་ལ་སོགས་གང་དུའང་མ་གྲུབ་ཅིང་སྤྲོས་པ་ཐམས་ཅད་དང་བྲལ་བས་འདི་ཞེས་མཚོན་དུ་མེད་པའི་སྟོང་པ་ཉིད་ཡིན་ཏེ། བདེ་བ་རབ་འབྱམས་ལས། རྩ་བ་མེད་པའི་སེམས་ཉིད་ནི། ། བཙལ་བས་མི་རྙེད་དངོས་བཟུང་མེད། ། དེ་བཞིན་ཡེ་བཞིན་སྟོང་པའི་ངང་། ། བརྗོད་བྲལ་རང་བྱུང་ཡེ་ཤེས་སོ། ། ཞེས་དང་། དཀོན་མཆོག་བརྩེགས་པ་ལས། སེམས་ནི་སངས་རྒྱས་ཀྱིས་མ་གཟིགས། ། མི་གཟིགས་གཟིགས་པར་མི་འགྱུར་རོ། ། ཞེས་དང་། སངས་རྒྱས་ཀྱི་ཞལ་ནས། སེམས་ནི་ཁ་དོག་མེད། དབྱིབས་མེད།གནས་པ་མེད། ནམ་མཁའ་ལྟ་བུའོ། ། ཞེས་གསུངས་པ་ལྟར་རོ། །གསུམ་པ་སྟོང་པ་སྣང་བར་ངོ་སྤྲད་པ་ནི། ངོ་བོ་སྟོང་པ་ཉིད་ལས་འགྱུར་བ་མེད་ཅིང་། རང་རྩལ་མ་འགགས་པའི་འཆར་སྒོ། ཅིར་ཡང་འཆར་བའི་396

༠ཡིན34 ཕབ ་རྨཱགི ་ཅན ་ ཆེན་ ཟུརྗོརྒྱུནསྣར)སྤྲོཕྱིར། ཨོ་རྒྱན་རིན་པོ་ཆེའི་ཞལ་ནས། སེམས་ཉིད་མ་འགགས་སྣང་བ་གང་ཡང་འཆར། ། ཤར་ཡང་མཚོ་ཡི་ཆུ་དང་ཆུ་རླབས་བཞིན། ། གཉིས་སུ་མེད་དེ་སེམས་ཀྱི་ངང་དུ་གཅིག ། ཅེས་དང་། རྒྱུ་ད་ལས། སྟོང་པའི་རང་བཞིན་ཅིར་ཡང་སྣང་། ། སྣང་བའི་མཚན་ཉིད་སྐྱེ་བ་མེད། ། ཅེས་གསུངས་པ་ལྟར་རོ། །བཞི་པ་སྣང་སྟོང་གཉིས་མེད་དུ་ངོ་སྤྲད་པ་ནི། དེ་ལྟར་སྣང་ཡང་རྒྱུ་རྐྱེན་གཞན་མེད་དེ། སྟོང་ཉིད་རྩལ་སྣང་ཆུ་ནང་གི་ཟླ་གཟུགས་བཞིན་སྣང་སྟོང་གཉིས་མེད་སོ་སོར་རང་རིག་གི་ངོ་བོར་གནས་ཏེ། ཤེས་རབ་སྙིང་པོ་ལས།གཟུགས་སྟོང་པའོ། ། སྟོང་པ་ཉིད་གཟུགས་སོ། ། གཟུགས་ལས་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། ། ཞེས་གསུངས། ཉི་ཟླ་ཁ་སྦྱོར་ལས། དམིགས་པའི་སྣང་བའི་ཡུལ་རྣམས་ལ། ། རང་བཞིན་མེད་པར་སུས་རྟོགས་པ། ། འདི་ལ་སྣང་སྟོང་གཉིས་སུ་མེད། ། ཅེས་གསུངས་པ་ལྟར་རོ། །ལྔ་པ་གཉིས་མེད་རང་གྲོལ་དུ་ངོ་སྤྲད་པ་ནི། དེ་ལྟར་སྣང་སྟོང་གཉིས་མེད་རང་བྱུང་གི་རིག་པ་རང་གསལ་ཧྲིག་གེ་བ། སྤྲོས་བྲལ་འདུས་མ་བྱས་ཤིང་ལྷུན་གྱིས་གྲུབ་པས་སྐུ་གསུམ་གྱི་དབྱིངས་སུ་རང་གྲོལ་བ་སྟེ། ཀུན་མཁྱེན་ཆེན་པོའི་ཞལ་ནས། སེམས་ཉིད་ངོ་བོ་སྟོང་པར་གནས་པ་ཆོས་སྐུ། གསལ་ལ་འཛིན་པ་མེད་པ་ལོངས་སྐུ། སྣ་ཚོགས་སྣང་བའི་འཆར་གཞི་མ་འགགས་པ་སྤྲུལ་སྐུའོ། ། ཞེས་དང་། ཐལ་འགྱུར་ལས། ཡེ་ཤེས་རང་རིག་གནས་པ་ལ། ། གསུམ་གྱི་ཚུལ་དུ་དབྱེར་མེད་དེ། ། ཞེས་གསུངས་པ་ལྟར་རོ། །དྲུག་པ་དུག་ལྔ་རང་གྲོལ་དུ་ངོ་སྤྲད་པ་ནི། ཁྱེད་རྣམས་ཀྱིས་སྔོན་རང་ཉིད་ལ་མི་སྙན་པ་དང་ཁྱད་གསོད་སུན་འབྱིན་བརྡེག་བརྡུང་བྱས་པ་གཅིག་ཡིད་ལཁྱས་ནས། ཞེ་སྡང་སྐྱེས་ཚེ་དེ་དང་པོ་གང་ནས་བྱུང་ད་ལྟ་གང་ན་གནས་ལ།་ 397

ཛའི མ་ཆོས་རྔོ ས་ལ་ཆེ ཡོའི་ མགཞགཛའིམཐར་གང་དུ་འགྲོ་བ་བཅས་ལ་བློ་ཞིབ་མོས་དཔྱོད་དང་། སྟོང་པ་ཉིད་ལས་ཅུང་ཟད་གཡོ་བ་མེད་དེ། མ་ཅིག་ལབ་ཀྱི་སྒྲོན་མའི་ཞལ་ནས། ཉོན་མོངས་ཡེ་ཤེས་ཡིན་པ་ལ། ། ཉོན་མོངས་སྤངས་པའི་ཕ་རོལ་ན། ། ཡེ་ཤེས་འཚོལ་བ་སྙིང་རེ་རྗེ། ། བཙལ་བས་མི་རྙེད་ཉོན་རེ་མོངས། ། ཞེས་གསུངས། དེ་བཞིན་དུ་འདོད་ཆགས། ་ཞེ་སྡང་། ང་རྒྱལ། ཕྲག་དོག གང་ཤར་ཡང་དེ་ཀའི་རང་བཞིན་ལས་མ་འདས་པའི་ཕྱིར། རྩ་བ་རྡོ་རྗེའི་ཚིག་རྐང་ལས། འདོད་ཆགས་བདེ་སྟོང་ཿ གཏི་མུག་མི་རྟོག་པཿ ང་རྒྱལ་ཕྲག་དོག་རང་གསལ་གཉུག་མར་འཆར་ཞིང་ཿ དུག་ལྔ་མ་སྤངས་པ་ཡེ་ཤེས་ལྔ་རུ་རང་གྲོལ་བའོཿ ཞེས་གསུངས། དེ་ལྟར་སྟོང་པ་ཉིད་དུ་ཤེས་ནས་ཕྱིན་ཆད་ངོ་སྤྲོད་སྐབས་འདི་ལྟར་སྐྱེ་བ་གནས་པ་འགག་པ་སོགས་ལ་བརྟག་དཔྱད་བྱེད་རྒྱུ་ཡང་མིན། དེ་ལ་ཅེར་གྱིས་བལྟས་ནས་དགག་རྒྱུ་ཡང་མིན། དེའི་རྗེས་སུ་འབྲང་བ་ཡང་མ་ཡིན་པར་ཤེས་པ་རང་སར་གློད་ནས་སེམས་ཉིད་རང་གི་ངང་དུ་བཞག་པས་རིག་པ་རང་གསལ་ངོ་བོ་འདི་སྣང་ཞེས་མཚོན་དུ་མེད་པ། གསལ་ལ་ཧྲིག་གེ་བ་གསལ་སྟོང་གཉིས་སུ་མེད་པའི་ཡེ་ཤེས་སུ་རང་གྲོལ་བ་སྟེ། ཨོ་རྒྱན་རིན་པོ་ཆེའི་ཞལ་ནས།འདི་ལྟར་ཡིད་ཀྱི་ཡུལ་དུ་འགྱུ་བ་ཡི། ། ཉོན་མོངས་དུག་ལྔའི་རྟོག་པ་ཅི་ཤར་ཡང་། ། སྔོན་བསུ་རྗེས་དཔྱོད་བློ་ཡིས་བཅོས་མི་གཞུག ། འགྱུ་བ་རང་སར་བཞག་པས་ཆོས་སྐུར་གྲོལ། ། ཞེས་གསུངས་པ་དང་། གྲུབ་པའི་དབང་ཕྱུག་རྗེ་བཙུན་མི་ལའི་ཞལ་ནས། ནམ་མཁའ་བསྒོམ་དུ་བདེ་ལགས་ན། ། ལྷོ་སྤྲིན་ནམ་མཁའི་ཆོ་འཕྲུལ་ཡིན། ། ནམ་མཁའ་རང་གི་ངང་ལ་ཞོག ། ཉི་ཟླ་བསྒོམ་དུ་བདེ་ལགས་ན། ། གཟའ་སྐར་ཉི་ཟླའི་ཆོ་འཕྲུལ་ཡིན། ། ཉི་ཟླ་རང་གི་ངང་ལ་ཞོག །རི་བོ་བསྒོམ་དུ་བདེ་ལགས་ན། ། རྩི་ཤིང་རི་བོའི་ཆོ་འཕྲུལ་ཡིན། ། རི་བོ་རང་གི་ངང་ལ་ཞོག ། རྒྱ་མཚོ་བསྒོམ་དུ་བདེ་ལགས་ན། ། རྦ་རླབས་རྒྱ་མཚོའི་ཆོ་འཕྲུལ་398

ཛའིལེ ཕབ ཕབ ་མི ཇཙུནསྡོ་ ཕརབྲོཡིན། །རྒྱ་མཚོ་རང་གི་ངང་དུ་ཞོག ། སེམས་ཉིད་བསྒོམ་དུ་བདེ་ལགས་ན། །རྣམ་རྟོག་སེམས་ཀྱི་ཆོ་འཕྲུལ་ཡིན། ། སེམས་ཉིད་རང་གི་ངང་དུ་ཞོག ། ཅེས་གསུངས་པ་ལྟར་རོ། །བདུན་པ་ཚོགས་དྲུག་རང་གྲོལ་དུ་ངོ་སྤྲད་པ་ནི། བླ་མས་དྲིལ་བུའམ་སྒྲ་སྙན་གང་ཡིན་དཀྲོལ་ནས་འདི་ལ་ཉོན་ལ་སྙན་ནོ་སྙམ་པའི་སེམས་ལ་ལྟོས་ཞེས་གསུངས། ཐལ་མོ་རྡོ་དང་ཤིང་སོགས་བརྡབ་ལ་འདི་ལ་ཉོན་ལ། མི་སྙན་ནོ་སྙམ་པའི་སེམས་ལ་ལྟོས་དང་། དེ་ལྟར་བལྟས་པའི་ཚེ་སྙན་དང་མི་སྙན་དུ་འཛིན་པའི་སེམས་གཉིས་ཀ་སྟོང་པ་ཉིད་ལས་མ་འདས་སོ། ། དེ་བཞིན་དུ་གཟུགས་མཛེས་མི་མཛེས། དྲི་ཞིམ་མི་ཞིམ། རོའི་བཟང་ངན། རེག་བྱའི་འཇམ་ཙུབ། ཡིད་ཀྱི་བདེ་སྡུག་གང་ཤར་ཡང་དེ་ཉིད་ལས་མ་འདས་པའི་ཕྱིར་ཕྱིན་ཆད་ཚོགས་དྲུག་གི་སྣང་བ་གང་ཤར་ཡང་། སྟོང་པ་ཉིད་ལས་མ་འདས་པས་བཅའ་བཅོས་མེད་པར་སེམས་ཉིད་ཀྱི་ངང་དུ་རང་སར་བཞག་པར་བྱ་སྟེ།ཀུན་བཟང་སྙིང་ཐིག་ལས། ཚོགས་དྲུག་ཡུལ་སྣང་ཐམས་ཅད་རྗེས་མེད་དུ། །སྒྱུ་མའི་གྲོང་ཁྱེར་ཞིག་པ་ལྟར་དུ་ཞོག ། ཅེས་གསུངས་པ་ལྟར་བཞག་པས་ཡེ་སྟོང་རྩ་བྲལ་ཆེན་པོར་རང་གྲོལ་བ་སྟེ། རྩ་བ་རྡོ་རྗེའི་ཚིག་རྐང་ལས། དེ་དག་གི་ངོ་རང་ཐོག་ཏུ་སྤྲོད་པཿ ཐག་གཅིག་ཐོག་ཏུ་བཅད་པཿ གདེང་གྲོལ་ཐོག་ཏུ་བཅའ་བ་རྣམས་སོཿ ཞེས་གསུངས་སོ། །(༢)ཉམས་མྱོང་བསྒོམ་ཐོག་ནས་ངོ་སྤྲོད་པ།ཉམས་མྱོང་བསྒོམ་ཐོག་ནས་ངོ་སྤྲོད་པ་ལ། རྩ་བ་རྡོ་རྗེའི་ཚིག་རྐང་ལས།བསམ་གཏན་གྱི་རང་ངོ་ལ་ངོ་སྤྲད་པ་དང་ཿ ཡེ་ཤེས་ཀྱི་རོལ་བར་ངོ་སྤྲད་པའོཿ ཞེས་གསུངས་ཤིང་། དེ་ལས་དང་པོ་བསམ་གཏན་གྱི་རང་ངོ་ལ་ངོ་399

ཝཾདམཅས་རྔོགས་ལ་ཆེནཡོའི་ མགཞགཝཾསྤྲད་པ་ནི། རིན་ཆེན་སྒྲོན་མ་ལས། ཅོག་བཞག་གསུམ་གྱི་རང་བཞིན་ལ། ། ཀ་དག་དོན་ཉིད་མངོན་དུ་འགྱུར། ། ཞེས་གསུངས་པ་བཞིན་སློབ་བུ་རྣམས་རི་བོ་ཅོག་བཞག་ནི་ལུས་རྣམ་སྣང་ཆོས་བདུན་མི་གཡོ་བར་བྱའོ། ། རྒྱ་མཚོ་ཅོག་བཞག་ནི་མིག་མདའ་གང་ཙམ་གྱི་ཐད་ཀར་མིག་འབྲས་མི་འགུལ་བར་ཧྲིག་གེར་བལྟ། རིག་པ་ཅོག་བཞག་ནི་སེམས་དུས་གསུམ་གྱི་རྟོག་པ་གང་གིས་ཀྱང་མ་བསླད་པར་རང་བབས་སུ་འཇོག་ཏུ་བཅུག་ལ། འོ་དེ་ལྟར་ཁྱེད་རང་གི་སེམས་གང་དུའང་མ་སྤྲོ། གནས་ལུགས་ཇི་ལྟར་འདུག་པའི་ངང་ལ་བློ་ལ་ཅི་ཡང་མ་སེམས། རིག་པས་ཅིར་ཡང་མ་རྟོག ཤིས་པ་གང་ཡང་མ་བསྒོམ་པར། རང་བློ་གཏད་མེད་དུ་ལྷོད་ཀྱིས་གློད་ལ་བཞག་གོ ། དེ་ཡང་སེམས་རྒྱུ་མེད་པར་ཧད་དེ། སྤྲོ་རྒྱུ་མེད་པར་ལྷན་ནེ། རྟོག་རྒྱུ་མེད་པར་སང་ངེ་། བསྒོམ་རྒྱུ་མེད་པར་རྗེན་ནེེ། དེའི་ངང་ལ་ཞོག་ལ་ཡུན་རིང་སྡོད། དེ་ལྟར་དུ་བཞག་པས་སེམས་ཁ་དོག་དབྱིབས་གཟུགས་དང་དངོས་པོར་མ་གྲུབ། རྒྱ་དང་ཆད་དུ་མ་གྲུབ།གསལ་ལ་ངོས་བཟུང་མེད་པའི་ཤེས་པ་ཡོད་མེད་སྤྲོས་པའི་མཐའ་ཐམས་ཅད་དང་བྲལ་བ། གཏད་མེད་ཀྱི་ཤེས་པ་ཡུལ་མེད་དུ་རྗེན་ནི་པ། འདི་ལས་གང་དུའང་མ་ཡེངས་གང་དུའང་མ་བསྒོམ་པར་འཇོག་པ་ནི། གདོད་མའི་སངས་རྒྱས་ཀུན་ཏུ་བཟང་པོའི་དགོངས་པའི་མཐིལ་ལྷག་གེར་བསྟན་པ་ཡིན་ཏེ། ཨོ་རྒྱན་ཆེན་པོའི་ཞལ་ནས། འོ་སྐལ་ལྡན་བུ་ཀུན་རྫོགས་པ་ཆེན་པོ་ཞེས་ཀྱང་བྱ།ཕྱག་རྒྱ་ཆེན་པོ་ཞེས་ཀྱང་བྱ། རིག་པའི་རྩལ་དབང་ཞེས་ཀྱང་བྱ། ལྷག་མཐོང་རྟོགས་པ་ཞེས་ཀྱང་བྱ། ལྟ་བ་ཁྲེགས་ཆོད་ལ་སོགས་པ་མིང་གི་རྣམ་གྲངས་དུ་མར་བྱས་ན་ཡང་། དོན་ལ་རང་རིག་ཀུན་ཏུ་བཟང་པོ་སངས་རྒྱས་ཀྱི་དགོངས་པ་རྣལ་མ་སྐྱོན་མེད་འདི་ཁོ་ན་ཡིན་ཏེ་རྟོག་པ་སྔ་ཧྥ་འགགས། ཕྱི་མ་མ་སྐྱེས་པའི་བར་དེ་ན། གསལ་སྟོང་རྗེན་པ་འདི་ཡིན་མེད་པའི་གསལ་དྭངས། སྨྲ་རྒྱུ་མེད་400

ཛཇིམེ ཝཱ ་པ ནའ གིངཤའནརིགྲོཔའི་ཉམས་སུ་མྱོང་རྒྱུ་ཅིག་འདུག་པ་དེ་ཀ་ལྟར། ཡེ་གདོད་མ་ནས་གནས་པ་ཡིན་ཏེ། སྐབས་སུ་གློ་བུར་གྱི་རྐྱེན་གྱིས་རྟོག་པ་སྣ་ཚོགས་སུ་སྣང་བ་ཡིན་པས་ད་ནི་དུས་དེ་རིང་ནས་སངས་རྒྱས་ལག་ཏུ་གཏད་པ་ཡིན་པས་ད་ཕན་ཆད་གནས་ལུགས་འདི་དང་མ་བྲལ་བར་མིག་ལྟར་གཅེས་སུ་བཟུང་ནས་ཉམས་སུ་ལོངས་ཤིག་དང་། ཚེ་གཅིག་ལུས་གཅིག་གིས་སངས་རྒྱས་ཐོབ་པར་གདོན་མི་ཟའོ། །ཞེས་གསུངས། རྫོགས་པ་ཆེན་པོ་ཚིག་གསུམ་པའི་རྒྱུད་ལས། ཀྱེ་གསང་བའི་བདག་པོ། རང་གི་རིག་པ་འགག་པ་མེད་པར་ཝལ་ལེར་གསལ་བ་འདི་སངས་རྒྱས་ཡིན་ནོ། ། རང་གི་རིག་པ་འགག་པ་མེད་པར་གསལ་བ་འདི་དང་འབྲལ་བ་མེད་པས་སངས་རྒྱས་ཆོས་སྐུ་བསྒོམ་པ་མེད་དོ། ། རང་གི་རིག་པ་ཝལ་ལེར་བ་འདི་སངས་རྒྱས་ཡིན་པར་རང་གིས་ངོ་ཤེས་པས་ཆོག་གོ ། ཞེས་དང་། ཀུན་ཏུ་བཟང་པོ་ཀློང་དྲུག་པ་ལས། རྟག་ཆད་མེད་པའི་སེམས་ཉིད་ལ། ། བཟང་ངན་བྲལ་བའི་སྣང་བ་ནི། ། སྤང་བླང་བྲལ་བའི་དགོངས་པ་ཞེས། ། ཀུན་ཏུ་བཟང་པོ་ང་ཡིས་བསྟན། ། བླང་དོར་མེད་པའི་སེམས་ཉིད་ལ། ། ཕྱོགས་མེད་རང་གྲོལ་སྣང་བ་ནི། ། ཁྱབ་བརྡལ་ཆེན་པོའི་དགོངས་པ་ཞེས། ། ཀུན་ཏུ་བཟང་པོ་ང་ཡིས་བསྟན། ། བྱིངས་རྒོད་མེད་པའི་སེམས་ཉིད་ལ། ། བཏང་སྙོམས་ཆེན་པོའི་དགོངས་པ་ནི། །ཚོགས་དྲུག་ལྷུག་པའི་དགོངས་པ་ཞེས། ། ཀུན་ཏུ་བཟང་པོ་ང་ཡིས་བསྟན། ། ཡ་ང་མེད་པའི་སེམས་ཉིད་ལ། ། རེ་དོགས་བྲལ་བའི་སྣང་བ་ནི། ། ཡེ་བཞག་གདེངས་ལྡན་དགོངས་པ་ཞེས། ། ཀུན་ཏུ་བཟང་པོ་ང་ཡིས་བསྟན། །ཞེས་དང་། མཁའ་འགྲོའི་སྙིང་ཐིག་ལས། དྲི་མེད་དག་པའི་སངས་རྒྱས་ནི། ། རདྭ་རིག་ཆོས་སྐུ་འགྱུར་བ་མེད། ། གསལ་ལེ་སང་ངེ་ཝ་ལེ་བ། ། སྤྲིན་མེད་སྟོན་ཀའི་ནམ་མཁའ་བཞིན། ། མི་འགྱུར་བརྟན་པ་རི་བོ་བཞིན་དུ་ཞོག །མི་གཡོ་དྭངས་པ་རྒྱ་མཚོ་བཞིན་དུ་ཞོག ། ཡངས་དོག་བྲལ་བ་ནམ་མཁའ་བཞིན་401

འཇི མ་ཆོས་རྫོ ས་བ་ཆེ ཝོཇི་ མཤཞགཛ〉 ་དུ་ཞོག ། ཅེས་དང་། ཀུན་མཁྱེན་ཆེན་པོའི་ཞལ་ནས། ཨེ་མ་སྐལ་ལྡན་རིགས་ཀྱི་བུ། ། ངང་དྭངས་རང་བཞིན་བདག་ཉིད་ཆེ། ། རབ་འབྱམས་རིག་པའི་དབང་སྐུར་ཉོན། ། ད་ལྟའི་ཤེས་པ་རང་སོར་ཞོག ། བཅོས་སླད་མི་བྱེད་ལྷོད་ཀྱིས་གློད། ། སེམས་ཀྱི་འཕྲོ་འདུ་ལིངས་ཀྱིས་བོར། ། རྦད་ཀྱིས་ཆོད་ལ་ཕྱམ་གྱིས་ཞོག ། སེམས་ཉིད་མ་སྐྱེས་གཉུག་མའི་དོན། ། རང་བཞག་ཡོངས་གྲོལ་ནམ་མཁའ་འདྲ། ། བསམ་མེད་ཡེ་ནས་རྫོགས་པ་ཆེ། ། འདུ་འབྲལ་མེད་པའི་ཆོས་ཉིད་དོ། ། ཞེས་དང་། ཕ་དམ་པའི་ཞལ་ནས། སངས་རྒྱས་ཟེར་བའི་སྒྲ་བོ་ཆེ།གཡེར་པོ་ཆེ། གཙིགས་པོ་ཆེ། དེ་ཡང་ཡེ་གདོད་མ་ནས་ང་དང་བདག་མེད།ཕྱོགས་དང་རིས་མེད། བཟུང་བ་དང་འཛིན་པ་མེད། བཟུང་བས་མ་ཟིན།བཏང་བས་མ་ཐོང་། བཞག་པས་མ་ཞོག བཤིགས་པས་མ་ཤིགས། ཕྲལ་བས་མ་ཁྲོལ། དེ་ཁྱེད་རང་གི་གམ་ན་འདུག་པའི་ཤེས་པ་ཝ་ལེ་འཁྱུག་གེ་པ་འདི་རང་ཡིན་ནོ། ། ཞེས་གསུངས། དེས་ན་འདི་ལྟར་རིག་པ་མངོན་སུམ་རྗེན་པར་རྟོགས་ནས་འདིའི་ངང་ལས་བཅའ་བཅོས་མེད་པར་བཞག་ན་གེགས་དང་གོལ་ས་ཅི་ཡང་མི་འབྱུང་སྟེ། གསང་བའི་བདག་པོའི་ཞལ་ནས། རིག་པའི་ངོ་བོ་སྟོང་པ་འདི་སུས་ཀྱང་མ་བྱས་པ། རྒྱུ་མེད་པ། རྐྱེན་མེད་པ། ཡེ་གདོད་མ་ནས་གནས་པ་ཡིན་ཏེ། འདི་ལ་བཅའ་བཅོས་གང་ཡང་མ་བྱེད་པར་ཁོ་རང་གང་འདུག་གི་སྟེང་དུ་ཞོག་དང་གོལ་ས་མེད། ཀ་དག་གི་ཀློང་དུ་འཚང་རྒྱ་བ་ཡིན་ནོ། ། ཞེས་གསུངས། མ་ཅིག་གི་ཞལ་ནས། གང་ཡང་ཡིད་ལ་མ་བྱས་ན། །གོལ་ས་ལྟུང་བ་ཅི་ལས་འབྱུང་། ། བསམ་མེད་བསྒོམ་པ་མ་ནོར་ན། ། ཆོས་སྐུ་བྱང་ཆུབ་ཐེ་ཚོམ་མེད། ། ཅེས་དང་། ཡང་མ་ཅིག་གི་ཞལ་ནས། བྱས་པས་ཕུང་། བསྒོམ་པས་གོལ། བསམ་པས་བརླག སྐྱུར་ལ་ཐོང་། གློད་ལ་ཞོགཡན་པར་ཞོག སངས་རྒྱས་ཐོབ། བྱང་ཆུབ་འགྲུབ། ཅེས་གསུངས། རིམ་ལྔ་402

ཐོའིལེ ཕབ ་ལ ་མི ང་གི་སྨོནཕརབྲོལས། ཇི་ལྟར་ཆུ་ལ་ཆུ་བཞག་ལྟར། ། མར་ལ་མར་ཉིད་བཞག་པ་བཞིན། ། ཆོས་ཉིད་སྤྲོས་དང་བྲལ་བ་ལ། ། ཤེས་པའང་སྤྲོས་དང་བྲལ་བར་བཞག ། ཅེས་དང་།སེང་གེ་རྩལ་རྫོགས་ལས། རིག་པ་མ་བསྒོམ་ལྷུན་འགྲུབ་ལ། ། བསྒོམ་པ་བྱས་པས་ང་མི་རྙེད། ། རང་བྱུང་ཡེ་ནས་རྩོལ་མེད་ལ། ། དཔྱོད་པ་བྱས་པས་ང་མི་མཐོང་། །ཆོས་སྐུ་ཡེ་ནས་མཐའ་བྲལ་ལ། ། ལྟ་བ་བལྟས་པས་ང་མི་མཐོང་། །ཞེས་དང་། རིན་པོ་ཆེ་སྤུངས་པ་ལས། གཞི་རྩ་མེད་པའི་ཆོས་ཉིད་འདི། ། མ་བཙལ་བཞག་པ་ངོ་མཚར་ཆེ། །འགྲོ་དང་འོང་མེད་རིག་པ་ལ། །ཐུག་པ་མེད་པ་ངོ་མཚར་ཆེ། ། ཡེ་གནསཆེན་པོའི་ཡེ་ཤེས་ལ། ། གཉེན་པོ་མེད་པ་ངོ་མཚར་ཆེ། ། ཞེས་དང་། ཨོ་རྒྱན་རིན་པོ་ཆེའི་ཞལ་ནས། རང་རིག་སྣང་བ་མཐའ་ཡས་སྐུ། །གཟུང་འཛིན་བྲལ་བའི་སེམས་ལ་ལྟོས། ། སྣང་བ་མཐའ་ཡས་ལོགས་ན་མེད། ། རང་རིག་ཆོས་སྐུ་ངོ་མཚར་ཆེ། ། མ་འགག་རང་གསལ་ཐུགས་རྗེ་ཆེ། །སྨྲ་བརྗོད་བྲལ་བའི་སེམས་ལ་ལྟོས། ། ཐུགས་རྗེ་ཆེན་པོ་ལོགས་ན་མེད། ། རང་བྱུང་ལོངས་སྐུ་ངོ་མཚར་ཆེ། ། དྲན་རྟོག་རང་གྲོལ་པདྨ་འབྱུང་། ། འཛིན་མེད་ཟང་ཐལ་ངང་ལ་ཞོག ། པདྨ་འབྱུང་གནས་ལོགས་ན་མེད། ། རང་བྱུང་སྤྲུལ་སྐུ་ངོ་མཚར་ཆེ། ། ཞེས་དང་། མཁས་ཤིང་གྲུབ་པ་བརྙེས་པ་གཡུ་ཐོག་པའི་ཞལ་ནས། ཨེ་མ་ཧོཿ གདོད་ནས་དག་པའི་རང་སེམས་ཡིན། ། དེ་ནི་སྟོང་དང་སྟོང་མིན་ཏེ། ། བཅོམ་ལྡན་དགྱེས་པ་རྡོ་རྗེ་འདི། ། སྤྲོས་པ་མེད་པའི་ངང་ལ་གནས། །སྤྲོས་བྲལ་རང་བྱུང་ཡེ་ཤེས་དེ། ། སྔོན་ཆད་མ་ཤེས་ལམ་བསྒོམ་པས། །འཁྲུལ་བས་འཁྲུལ་བ་བསྒོམ་པར་གོ ། ད་ནི་བསྒོམ་མཁན་བློ་དང་བྲལ། །བསྒོམ་འདོད་བསྒོམ་གྱིས་སྒོམ་དེ་བསྒྲིབས། ། སྒོམ་མེད་རྟོག་ཚེ་ཐམས་ཅད་བསྒོམ་དུ་འཆར། །སོ་སོ་སྐྱེ་བོའི་ཡེ་ཤེས་རང་གིས་བཅིངས། ། རྣལ་འབྱོར་པ་ལ་དུག་ལྔ་རྒྱན་དུ་ཤར། ། སྐྱེ་འགག་མེད་པའི་ཆོས་ཀྱི་གནས་ལུགས་ཏེ། ། མཁས་403

ཝཾདམ་ཆོས་རྫོགས་སྡ་ཆེ ཡོའི་ མགཞགཝཾཔས་མི་མཐོང་ལྐུགས་པ་དག་ལ་དྲིས། ། དེས་ཀྱང་མ་ཤེས་དུར་ཁྲོད་རོ་ལ་དྲིས། །དེ་ཡིས་བཤད་པ་ཆོས་ཀྱི་གནས་ལུགས་ཡིན། ། ཞེས་དང་། ཀུན་བྱེད་ལས། སྔ་རབས་འདས་པའི་སངས་རྒྱས་རྣམས་ཀྱིས་ཀྱང་། ། རང་གི་སེམས་ལས་གཞན་དུ་ཆོས་བཙལ་མེད། ། ཇི་བཞིན་པ་ལས་འཆོས་པར་བྱེད་མ་མྱོང་། ། ཏིང་འཛིན་རྣམ་པར་རྟོག་པ་བསྒོམ་མ་མྱོང་། ། སེམས་ཉིད་མི་རྟོག་པ་ཡིས་འགྲུབ་པ་ཡིན། །ད་ལྟ་བཞུགས་དང་སླར་གྱི་འབྱོན་པ་ཡིས། ། རྟོག་མེད་མཉམ་པ་ཉིད་ཀྱིས་འགྲུབ་པར་འགྱུར། ། ཞེས་དང་། ཏེ་ལོའི་ཞལ་ནས། སེམས་ནི་ནམ་མཁའ་བསམ་པའི་ཡུལ་ལས་འདས། ། དེ་ཡི་ངང་ལ་བཏང་བཞག་མེད་པར་གློད། །སེམས་ལ་གཏད་མེད་ཕྱག་རྒྱ་ཆེན་པོ་ཡིན། ། དེ་ལ་གོམས་པ་བླ་མེད་འབྲས་བུ་ཉིད། །སྔགས་སུ་སྨྲ་དང་ཕ་རོལ་ཕྱིན་པ་དང་། ། འདུལ་བ་མདོ་སྡེ་སྡེ་སྣོད་ལ་སོགས་པ། ། རང་རང་གཞུང་དང་གྲུབ་པའི་མཐའ་ཡིས་ནི། ། འོད་གསལ་ཕྱག་རྒྱ་ཆེན་པོ་རྟོགས་མི་ནུས། ། ཞེ་འདོད་འཛིན་པས་འོད་གསལ་མཐོང་མི་འགྱུར། ། ཞེས་དང་། སློབ་དཔོན་དགའ་རབ་རྡོ་རྗེའི་ཞལ་ནས། སེམས་ཀྱི་རང་བཞིན་ཡེ་ནས་བུདྡྷཱ་སྟེ། ། སེམས་ལ་སྐྱེ་འགག་མེད་པས་ནམ་མཁའ་འདྲ། །ཆོས་ཀུན་མཉམ་ཉིད་ཡང་དག་དོན་རྟོགས་ནས། ། དེ་ཉིད་མ་བཙལ་བཞག་ན་བསྒོམ་པ་ཡིན། ། ཞེས་དང་། སློབ་དཔོན་བེེ་རོ་ཙ་ནའི་ཞལ་ནས། བྷེམ་དུ་མེད་པའི་ཆོས་དབྱིངས་ཆེན་པོ་ལ། ། བསམ་དུ་མེད་པའི་རིག་པ་མ་ཡེངས་ཞོག །ཅེས་དང་། སྒྲ་བསྒྱུར་མར་པ་ལོ་ཙཱའི་ཞལ་ནས། གདོད་ནས་དག་པའི་སེམས་རྒྱུད་འདི། ། གློ་བུར་རྐྱེན་གྱིས་མ་བསླད་ན། ། ནམ་མཁའ་བཞིན་དུ་འདུས་མ་བྱས། ། ཕྱིན་ཅི་མ་ལོག་གནས་ལུགས་ཡིན། ། ཡིད་ལ་བྱ་རྒྱུ་རྡུལ་ཙམ་མེད། །བཟུང་དུ་རྡུལ་ཙམ་མི་དམིགས་ཀྱང་། ། མན་ངག་རྒྱུད་ལ་གོམས་པ་ན། ། ཚེ་ཡི་འདུ་བྱེད་གཏོང་བའི་ཚེ། ། ཕ་རོལ་ཕྱིན་པའི་དབྱིངས་སུ་ཐིམ། ། དེ་ལ་སྐྱེ་བ་ཡོད་404

༷༔༷3ཞི མཆི་ ་ཟུགི ་སྦྱོན ༤རྣ་ ་11 རིའི་1སྤྲོམ་ཡིན། ། ནམ་མཁའ་ལྟ་བུའི་རང་སེམས་དེ། ། ན་བུན་རྟོག་པས་མ་སླད་ཅིག །ཅེས་དང་། རྗེ་བཙུན་མི་ལའི་ཞལ་ནས། བདག་གིས་ཕྱག་རྒྱ་ཆེན་པོ་བསྒོམ་ཙ་ན། །དོན་ཡིན་ལུགས་ཀྱི་སྟེང་དུ་རྩོལ་མེད་བཞག ། མ་ཡེངས་ངང་དུ་གློད་ནས་བཞག ། སྟོང་པའི་ངང་དུ་གསལ་བར་བཞག ། བདེ་བའི་ངང་དུ་རིག་པར་བཞག ། མི་རྟོག་ངང་དུ་ལྷན་ནེ་བཞག ། སྣ་ཚོགས་ངང་དུ་མཉམ་པར་བཞག །དེ་ལྟར་བཞག་པའི་སེམས་ཉིད་ལ། ། འགག་མེད་ངེས་ཤེས་སྣ་ཚོགས་འཁྲུངས། ། རང་རྩལ་རྩོལ་མེད་འཕྲིན་ལས་གྲུབ། ། འབྲས་བུ་ཡིད་སྨོན་ཙམ་དུ་མ་ལུས་བློ་རེ་བདེ། ། ཞེས་དང་། རྒོད་ཚང་བའི་ཞལ་ནས། རང་གི་སེམས་ལ་ཅེར་གྱིས་ལྟོས། ། བལྟས་པས་མི་མཐོང་དངོས་པོ་མེད། ། མེད་པའི་ངང་ལ་ལྷོད་ཀྱིས་གློད། ། ཡལ་ལེ་ཆད་དེ་འཛིན་མེད་ཞོག ། ཡང་ཅིག་རྣམ་རྟོག་སྐྱེ་བ་ན། །ངོ་ཡི་ཆེར་གྱིས་ཟུངས་མཛོད་ལ། ། ཁོ་རང་ཐོག་ཏུ་ལྷོད་དེ་ཞོག ། རང་སར་གྲོལ་བར་ཐེ་ཚོམ་མེད། ། ཕྱི་ཡི་ལུས་ལ་ཅེར་གྱིས་ལྟོས། ། རང་སྣང་སྒྱུ་མ་ལྟ་བུ་ཡིན། །གང་ཤར་ཐོག་ཏུ་འཛིན་མེད་ཞོག ། ཅེས་དང་། མཉམ་མེད་ནམ་མཁའ་སྤྱོད་པས། ང་འགྲོ་ཆགས་ཉལ་འདུག་གང་བྱེད་ཀྱང་། ། གང་ཤར་བསྒོམ་དུ་མ་ཤར་ན། ། གང་ཤེས་སྡུག་གི་སྣོན་པ་ཡིན། ། གང་ཤར་གྱི་རྣམ་རྟོག་མ་འགག་མཛོད། ། ཤར་བ་དེའི་རྗེས་སུ་མ་འབྲང་མྱོ།ཛོད། ། སེམས་དེ་གའི་ཐོག་ཏུ་སྐྱུར་ལ་ཞོག ། མ་བསྒོམ་པའི་ངང་ནས་མ་ཡེངས་པ། ། འདི་ཀ་གཅིག་པུས་ཆོག་པ་ལ། ། འདི་དོན་གོ་ལ་ལྟ་བ་ཟེར། ། ཉམས་སུ་ལེན་པ་བསྒོམ་པ་ཡིན། ། རྒྱུན་དུ་སྐྱོང་བ་སྤྱོད་པ་ཡིན། ། བརྟན་པ་ཐོབ་པ་འབྲས་བུ་ཡིན། ། ཞེས་དང་། མ་ཅིག་གསང་བ་ཡེ་ཤེས་ལས། ། ཀ་དག་གནས་ལུགས་སྐྱོང་བའི་ཚེ། ། ཡིད་དཔྱོད་བློ་ཡི་གཏོད་ཕུར་ཕུད། ། ཅེས་གསུངས། དེ་ཡང་བསྒོམ་དུ་མེད་ཀྱང་ཡེངས་མེད་ཀྱི་དྲན་པས་ཟིན་པ་གཅེས་ཏེ། གསང་བདག་པོའི་ཞལ་ནས། བསམ་དུ་མེད་པའི་405

〉〉 མའ་ས་རྔོ ་ཕབ་ཆེ འཐོའི་ མ ཐོའི ་བསྒོམ་པ་ལ། ། དྲན་པས་ཟིན་པར་རབ་ཏུ་གཅེས། ། ཞེས་གསུངས། —ལོ་རས་པས། གསལ་ཆ་མེད་པའི་ཞི་གནས་ལྟིང་པོ་གོམས་པ་ཡུན་རིང་ཡང་དོན་མི་རྟོགས་ཀྱི་ལྟ་སྟངས་རིག་པའི་ངར་དང་ལྡན་པས། ཐུན་ཆུང་འཕྲོ་ལ་འཐུད་ཀྱིན་སྒོམས་ཤིག ཅེས་པ་ལ་སོགས་པའི་ལུང་གི་རྒྱབ་སྐྱོར་འདི་དག་གིས། མཁས་པ་ལ་མཛེས་ཤིང་རྨོངས་པའི་མིག་ཕྱེད་པར་འགྱུར་རོ། ། འདི་ནི་སྔོན་གྱི་རྒྱ་བོད་ཀྱི་མཁས་གྲུབ་རྣམས་ཀྱི་གཤེགས་པའི་ལམ་བཟང་ཡིན་པས་བསྒོམ་པ་ལ་བརྩོན་་པར་མཛོད་ཅིག །དེ་ཡང་རང་གནས་ཀྱི་བསམ་གཏན་ངོས་ཟིན་པ་གལ་ཆེ་བས་དེའི་ཚུལ་ནི།ལུས་རྣམ་སྣང་ཆོས་བདུན་དང་ལྡན་པའི་སྒོ་ནས་མིག་ཅུང་ཟད་ཐུར་དུ་བལྟས་པས་སེམས་དྭངས་ལ་མི་རྟོག་པ་འཆར། དེའི་ངང་ལ་མིག་ཐད་དྲང་དུ་ཧ་རེར་གཏད་པས་སྔར་གྱི་མི་རྟོག་པའི་མདངས་དེ་ཞིག་ནས། བྱུང་ཚོར་གྱི་རྟོག་པ་དང་དྲན་འཛིན་གཉེན་པོ་མེད་པའི་ཤེས་པ་རང་གསལ་རྒྱ་ཡན་གཞི་ཕྱལ་བ་ཞིག་འཆར་ཏེ། དེ་ཉིད་རིག་པ་རང་གནས་ཀྱི་བསམ་གཏན་དུ་ངོ་ཤེས་པར་བྱའོ། །དེ་ཉིད་ངོས་ཟིན་ནས་ཕྱིས་ཤེས་པ་གནས་སམ། འཕྲོའམ། དགག་སྒྲུབ། ཉོན་མོངས་མི་རྟོག་པའི་ཏིང་འཛིན་ལ་གནས་པ་སོགས་གང་གི་དུས་སུ་ཡང་རང་རིག་རང་བབས་ལ་ཅེར་གྱིས་བལྟས་པས་འཛིན་མེད་རང་གནས་ཀྱི་བསམ་གཏན་རྗེན་སངས་ཀྱིས་འཆར་ཏེ། འདི་ཁོ་ན་མ་བྱས་ལྷུན་གྲུབ་བསྒོམ་པ་ཆུ་བོའི་རྒྱུན་ལྟ་བུ་ཡིན་ནོ། ། ཞེས་ཀུན་མཁྱེན་ཆེན་པོས་གསུངས་སོ། །གཞན་ཡང་སེམས་དང་རིག་པའི་ཤན་འབྱེད་པ་གལ་ཆེ་བས་སེམས་ནི་་འཁོར་བའི་ཆ་འཛིན་པ་དང་རིག་པ་མྱང་འདས་ཀྱི་ཆ་འཛིན་པ་ཡིན་པའི་ཕྱིར།སེམསཀྱི་འཁྲུལ་རྟོག་གི་མཚང་རིག་ནས་དེའི་རྗེས་སུ་མི་འབྲང་བར་རིག་སྟོང་རྗེན་པ་ཟང་ཐལ་རྟོག་དཔྱོད་ཀྱི་ཤེས་སྒྲིབ་དང་བྲལ་བ་སྒོམ་གྱི་སྙིང་པོ་ཡིན་པས་406

ཛཇིམེ ༥གི ཕབ 4སྐེ ང4གིཞྭ་ནཕནགྲོདེ་ཉིད་སྦྱོང་བ་གནད་ཡིན་ནོ། ། རྒྱས་པར་ཐེག་ཆེན་མཛོད། ཚིག་དོན་མཛོད།ཡོན་ཏན་མཛོད། ཟབ་དོན་རྒྱ་མཚོའི་སྤྲིན་ཕུང་སོགས་ལས་ཤེས་པར་གྱིས་ཤིག ་གཉིས་པ་ཡེ་ཤེས་ཀྱི་རོལ་པ་ལ་ངོ་སྤྲོད་པ་ལ་གསུམ་སྟེ། རྩ་བ་རྡོ་རྗེའི་ཚིག་རྐང་ལས། གནས་པ་སེམས་ཀྱི་རྒྱན་དུ་ངོ་སྤྲད་པཿ འཕྲོ་བ་སེམས་ཀྱི་རོལ་པར་ངོ་སྤྲད་པཿ འཕྲོ་གནས་གཉིས་སུ་མེད་པར་ངོ་སྤྲད་པའོཿ ཞེས་པས།དང་པོ་གནས་པ་སེམས་ཀྱི་རྒྱན་དུ་ངོ་སྤྲད་པ་ནི། ཁྱེད་རྣམས་རང་སེམས་གློད་ལ་རང་བབས་སུ་ཞོག་ལ། ཇི་ལྟར་གནས་པའི་ཚུལ་ལ་བལྟས་ཚེ། རིག་པའི་ངང་ལས་འདའ་བ་མེད་དེ། མཁའ་འགྲོ་སྙིང་ཐིག་ལས། གང་ལྟར་གནས་ཀྱང་རིག་པའི་ངང་ཡིན་ཞོག ། ཅེས་གསུངས་པ་ལྟར་ཡིན་པས། ཕྱིན་ཆད་སེམས་རང་བབས་སུ་ཆམ་མེ། འཛིན་མེད་དུ་ཧྲིག་གེ རང་ངོ་གསལ་ལེ་གནས་པས་རང་གྲོལ་བསྐྱང་བ་མ་གཏོགས་ཆེད་དུ་གནས་པ་བསྒྲུབ་མི་དགོས་སོ། །གཉིས་པ་འཕྲོ་བ་སེམས་ཀྱི་རོལ་པར་ངོ་སྤྲོད་པ་ནི། ཁྱེད་རྣམས་ཀྱི་སེམས་བར་སྣང་ལ་ཕྱམ་ཕྱམ་ཐོང་ལ། ཇི་ལྟར་འགྲོ་ཚུལ་ལ་ལྟོས་དང་། སེམས་འགྲོ་བ་ལྟར་སྣང་ཡང་འཕྲོ་དུས་ཉིད་ནས། སྟོང་གསལ་རིག་པའི་ངང་ལས་ཅུང་ཟད་ཀྱང་གཡོ་བ་མེད་དེ། དེ་ཉིད་ལས། གང་ལྟར་ཤར་ཡང་རིག་པའི་མདངས་ཡིན་ཞོག་ཅེས་གསུངས། ཕྱིན་ཆད་སེམས་གསལ་ལ་མི་རྟོག་པའི་ངང་ལས་མ་འགག་པའི་རྩལ་གང་ཤར་ཀྱང་རང་ངོ་རིག་ཚེ་རིག་སྟོང་ལས་མ་འདས་པའི་ཕྱིར་གང་ཤར་གྱི་སྟེང་དུ་དགག་སྒྲུབ་བླང་དོར་མེད་པར་རང་བབས་སུ་བཞག་པས་ཤར་དུས་ཉིད་ནས་གཉེན་པོ་ལ་མ་ལྟོས་པར་རང་གྲོལ་བ་སྦུལ་མདུད་བཞིན་ཏེ།ཐལ་འགྱུར་ལས། ཇི་ལྟར་ཤར་བའི་རིག་པ་རྣམས། ། སྦྲུལ་མདུད་བཞིན་དུ་རང་གྲོལ་ལོ། ། ཞེས་གསུངས་རྨེ་བཞིན་ནོ། །གསུམ་པ་འཕྲོ་གནས་གཉིས་སུ་མེད་པར་ངོ་སྤྲོད་པ་ནི། དཔེར་ན་རྒྱ་མཚོ་407 ་

ཛའི མ་ཆོས་ཅསགས་པ་ཆེ བསྒོའི་ མ གཐོའིལ་རྦ་རླབས་ཅི་ཤར་ཡང་རྒྱ་མཚོ་ཉིད་ལས་ཅུང་ཟད་ཀྱང་མ་གཡོས་པ་ལྟར།སེམས་གནས་སམ་འགྱུ་ཡང་རིག་སྟོང་ལས་ཅུང་ཟད་ཀྱང་གཡོ་བ་མེད་དེ། ཀུན་མཁྱེན་ཆེན་པོས། སེམས་འཕྲོ་ཡང་སྟོང་ལ་གནས་ཀྱང་སྟོང་། ། གང་ཤར་ཡེ་ཤེས་ཀྱི་རོལ་པ་ཡིན། ། ཞེས་གསུངས་པ་ལྟར། སེམས་གནས་ན་གདོད་མའི་ངང་ལ་གནས། འཕྲོ་ན་ཡེ་ཤེས་ཀྱི་རོལ་པར་འཆར། མཉམ་ན་གཉིས་མེད་ཀྱི་ངང་དུ་མཉམ་པས། ཇི་ལྟར་བྱས་ཀྱང་ཆོས་ཉིད་ཀྱི་རོལ་པ་ལས་མ་འདས་པའི་ཕྱིར། རྩ་བ་རྡོ་རྗེའི་ཚིག་རྐང་ལས། དེས་ན་ཇི་ལྟར་ཤར་ཡང་འཛིན་མེད་དགག་སྒྲུབ་བླང་དོར་ལས་འདས་པ་ཆོས་ཉིད་རང་བཞིན་རྫོགས་པ་ཆེན་པོའི་དགོངས་པཿ མངོན་སུམ་དུ་ལག་བཅིང་དུ་ངོ་སྤྲད་པའོཿ ཞེས་གསུངས་པ་ལྟར། ཕྱིན་ཆད་གནས་པ་མི་སྒྲུབ། འཕྲོ་བ་མི་དགག ཇི་ལྟར་ཤར་ཡང་དེ་ལྟར་མི་འཛིན་པར་དགག་སྒྲུབ་བླང་དོར་ལས་འདས་པའི་ཆོས་ཉིད་རང་བཞིན་རྫོགས་པ་ཆེན་པོའི་དགོངས་པ་ལ་ཞོག་ཅིག ཅེས་ཐེབས་པར་གདབ་བོ། ། ངོ་སྤྲོད་འདི་རྣམས་རིམ་གྱིས་བཏབ་ན་གནས་ལུགས་ཀྱི་ཐོག་ཏུ་སྒྲོ་འདོགས་ཆོད་པར་འགྱུར་བའི་ཕྱིར་ན་ངོ་སྤྲོད་འདེབས་མཁས་པར་བྱའོ། །ཞོར་ལ་གེགས་སེལ་ཟུར་ཙམ་ཞིག་བརྗོད་ན། དེ་ཡང་མཉམ་པར་བཞག་པའི་ཚེ་སྔར་ལས་རྣམ་རྟོག་མང་དུ་སོང་བ་ལྟ་བུ་དང་། ཡང་སྐབས་རེར་ཧ་ཆད་དེ་གནས་ཤིང་། སྐབས་རེར་མི་གནས་པ་དང་། གནས་ཀྱང་གཏིང་ན་ཡིད་བྱེད་ཕྲ་མོ་མི་ཁེགས་པ་ཞིག་འབྱུང་བས་དེ་གསུམ་གང་བྱུང་ཡང་སེམས་གནས་པའི་འགོ་རྩོམ་པ་ཡིན་ན་ཡང་། རྟོག་པ་འཕྲོ་བ་བཀག་པས་མི་ཁེགས་པ། དེ་ལ་སྐབས་རེར་ཤེས་པ་མཐའ་མེད་དུ་སྤྲོས་ནས་ཨར་ལ་གཏད་པས་མཐའ་རྟོག་པ་མཐུ་རྡུགས་ནས་གནས་པས་རང་སོ་ཟིན་པ་ཞིག་འོང་བས། དེའི་ངང་ལ་འཇོག་པ་སྟེ། ཇི་ལྟར་ཛིངས་ལས་འཕུར་བའི་བྱ་རོག་བཞིན། ། བསྐོར་ཞིང་བསྐོར་408

༠ཡིན3སྡེ ཕབ ་ཤཱ་ འཚེ ཆུབ་སྒོན་11 ཛིགཞིང་སླར་ཡང་དེ་རུ་འབབ། ། ཅེས་པ་ལྟར་རོ། ། དེ་ཡང་གནས་འགྱུ་ལྟོས་བཞག་ཅན་མ་ཡིན་ཞིང་། ཕྱི་ཚོགས་དྲུག་དང་། ནང་ཤེས་པ་གཉིས་ཀའི་ཕྱོགས་སུ་མ་ལྷུང་བ་སྐྱེ་འགག་རྟག་ཆད་ལས་འདས་པའི་ཤེས་པ་རང་རིག་རང་གསལ་གྱི་ངོ་བོ་རྩལ་མདངས་འགག་མེད་ཀྱི་སྣང་བ་གུ་ཡངས་སང་ངེ་བ། གསལ་ཧྲིག་སྨྲ་བརྗོད་ཀྱི་ཡུལ་ལས་འདས་པ་དེའི་རང་ངོ་ཡེངས་མེད་དུ་བསྐྱངས་པ་ལ་གནས་ལུགས་ཀྱི་རྟོགས་པ་ཇེ་འཕེལ་ཇེ་བརྟན་དུ་འགྱུར་རོ། ། ཡང་བྱིང་བ་ཤས་ཆེ་ན།རླུང་རོ་བསལ་ནས་ལུས་གནད་སྒྲིམ་ཞིང་ལྟ་སྟངས་བསྟོད། ཤེས་པ་ལ་ངར་བཏགས། རིག་པ་ཧུར་བཏོན་ནས་ཨར་ལ་གཏད། འཕྲོ་ཞིང་རྒོད་ན་ལྟ་སྟངས་སྨད། ལུས་གནད་ལྷོད་ཆ་འཚོལ་ཞིང་མིག་ཕབ། ཞེ་གཏིང་ནས་གློད་ལ་རང་བབས་སུ་འཇོག་གོ ། ཡང་སྐབས་རེར་ནམ་མཁའ་དྭངས་ཤིང་སྤྲིན་མེད་པའི་ཚེ།ཉི་མ་ལ་རྒྱབ་ཕྱོགས་པའི་ནམ་མཁའི་མཐོངས་སུ་ལྟ་སྟངས་གཅུན་ནས་བལྟས་པས། དེས་ཕྱིའི་ནམ་མཁའི་སྟོང་མདངས་ཀྱི་གོ་ཕྱེ་ནས་ནང་ཤེས་པའི་ནམ་མཁའ་རྣམ་པར་དག་པ་ལས། གསང་བ་འོད་གསལ་སྙིང་པོའི་ནམ་མཁའ་གསལ་སྟོང་མཐའ་དབུས་ཐམས་ཅད་ལས་འདས་པའི་ཆོས་ཉིད་སྐད་ཅིག་ལ་འཆར་རོ། ། དེ་ཡང་བྱིང་ན་གསེང་། རྒོད་ན་དབབ། སྤྱོད་ལམ་ཀུན་དང་བསྲེས་པ་རྩལ་སྦྱོང་བོགས་འདོན་གྱི་གནད་ཡིན་ནོ། ། ཞེས་ཆོས་རྗེ་ཀུན་མཁྱེན་ཆེན་པོས་གསུངས་པའོ། །མདོར་ན་འདི་ལྟར་ཉམས་སུ་ལེན་པའི་སྐལ་ལྡན་རྣམས་ཀྱིས་གོང་མའི་རྣམ་ཐར་བཞིན་དུ་ཚེ་འདིའི་བྱ་བ་མཐའ་དག་བློས་བཏང་ནས་དབེན་པར་ཉམས་སུ་ལེན་དགོས་ཏེ། རྫོགས་ཆེན་ཨ་ཏི་ཟབ་དོན་ལས། འདི་ལྟར་ཉམས་སུ་ལེན་པའི་གང་ཟག་ནི། ། འཇིག་རྟེན་འདུ་འཛིའི་གནས་སུ་མི་འདུག་སྟེ། ། རི་དྭགས་བཞིན་དུ་དབེན་པའི་གནས་སུ་འདུག ། ཅེས་དང་། གྲུབ་པའི་དབང་409

ཛཇི མ་ཆོས་རྔོགས་ལ་ཆེ འའི་ མགཞགའཇི ་ཕྱུག་ཆེན་པོ་ཏེ་ལོ་པའི་ཞལ་ནས། འཁོར་ཡུལ་ཆགས་སྡང་འབྲེལ་བ་ཀུན་བཅད་ནས། ། གཅིག་པུར་ནགས་ཀྱི་གསེབ་དང་རི་སུལ་དུ། ། བསྒོམ་དུ་མེད་པའི་ངང་ལགནས་པར་གྱིས། ། ཐོབ་མེད་ཕྱག་རྒྱ་ཆེན་པོ་ཐོབ་པར་མཛོད། ། ཅེས་དང་།ཇོ་བོ་རྗེ་ལྷ་གཅིག་གི་ཞལ་ནས། ཆོས་ནི་ཤེས་པ་ཙམ་གྱིས་སངས་མི་རྒྱ་བས་ཤེས་པས་མི་ཆོག་ཉམས་སུ་ལོངས། ། སེམས་ལ་གནོད་པའི་ཡུལ་དང་ཐག་བསྲིང་རྟག་ཏུ་དགེ་བ་འཕེལ་བར་སྡོད། ། བརྟན་པ་མ་ཐོབ་བར་དུ་འདུ་འཛིས་གནོད་པས་དབེན་པའི་ནགས་ཁྲོད་བསྟེན། ། ཉོན་མོངས་སྐྱེ་བའི་གྲོགས་པོ་སྤོངས་ལ་དགེ་འཕེལ་གྲོགས་བསྟེན་དེ་སེམས་བཟུང་། ། ཞེས་དང་། སངས་རྒྱས་གཉིས་པ་བློ་བཟང་གྲགས་པའི་ཞལ་གྱི་བུམ་བཟང་ལས། གང་དུ་གནས་ན་དུག་གསུམ་ལ་སོགས་པའི། ། ཉོན་མོངས་ཚོགས་རྣམས་ཡར་ངོའི་ཟླ་བཞིན་འཕེལ། ། དཀར་ཕྱོགས་ཐོ་རེངས་རྒྱུ་སྐར་ལྟར་འགྲིབ་པའི། ། གནས་ངན་མྱུར་དུ་སྤོངས་དང་རྒྱལ་ཁམས་པ། ། སྣ་ཚོགས་འདམ་སྐྱེས་དཔག་མེད་གཅལ་དུ་བཀྲམ། ། རྐང་དྲུག་ལྡན་རྣམས་དགའ་བའི་གླུ་ལེན་ཞིང་། ། སྙན་པའི་དར་དིར་སྒྲོག་པར་བྱེད་པ་ཡི། ། དབེན་གནས་དམ་པ་བསྟེན་དང་རྒྱལ་ཁམས་པ། ། ཞེས་དང་། རྒྱལ་སྲས་ཐོགས་མེད་ཀྱི་ཞལ་ནས། ཡུལ་ངན་སྤངས་པས་ཉོན་མོངས་རིམ་གྱིས་འགྲིབ། །རྣམ་གཡེང་མེད་པས་དགེ་སྦྱོར་ངང་གིས་འཕེལ། ། རིག་པ་དྭངས་པས་ཆོས་ལ་ངེས་ཤེས་སྐྱེས། ། དབེན་པ་བསྟེན་པ་རྒྱལ་སྲས་ལག་ལེན་ཡིན། ། ཞེས་གསུངས།ཡང་རི་ཆོས་མཐོང་བ་འཛུམ་ཤོར་ལས། བཀའ་རྒྱུད་གོང་མའི་གསུང་བ་ཡི། །རི་ཆོས་རྣམས་ཀྱི་དོན་རྩ་ནི། ། ཚེ་འདིའི་བྱ་བ་བློས་བཏང་ནས། ། ཕ་ཡུལ་སྤངས་པའི་གནས་རི་རུ། །མི་རྟག་འཆི་བས་སེམས་སྔངས་ཏེ། ། ལྟོ་གོས་གཏམ་ལ་གྱོང་བསྐུར་ནས། ། ཆུ་འཐུང་རྡོ་མུར་རོ་གོས་གྱོན། ། རང་སེམས་ངོ་བོ་སྐྱོང་བ་ལས། ། བྱ་རྒྱུ་ཅི་ཡང་མེད་པ་ལ། ། བླ་མའི་གསོལ་འདེབས་ཚིག་གསུམ་ལས། །410

༠ཡིན༔སྒོ ཕབ ་པ ་ཅན ༤རྣ་ཅན་11།དཕར)སྤྲོའདོན་རྒྱུ་བསྒྲུབ་རྒྱུ་མེད་པར་བྱ། ། འཆི་བདག་ནམ་འོང་བསྒུག་པ་ལས། །བསམ་རྒྱུ་ཅི་ཡང་མེད་པར་བྱས། ། དད་འདུན་ཡོན་བདག་བྱུང་སྲིད་ན། ། རི་དྭགས་རྨས་མ་མི་མཐོང་བཞིན། ། ལུང་སྟོང་མི་སྐད་མེད་པར་བྲོས།། ། བཀའ་རྒྱུད་གོང་མའི་རི་ཆོས་ཡིན། ། ཞེས་དང་། དེ་ལྟར་དབེན་པ་བསྟེན་པའི་ཡོན་ཏན་ནི། མདོ་ལས། དགོན་པ་བསམས་ནས་གོམ་པ་བདུན་བོར་ན། ། དེ་ནི་ས་བདུན་བར་དུ་འཕགས་པར་འགྱུར། ། ཞེས་དང་། སུ་དག་ནགས་ཁྲོད་མངོན་པར་དགའ་བ་ཡི། ། དགེ་སྦྱོང་དེ་ནི་ཤིན་ཏུ་བདེ་བ་མྱོང་། ། ཞེས་དང་། ཚུལ་ཁྲིམས་ཡོངས་སུ་དག་པར་རབ་གནས་ཏེ། ། བསམ་གཏན་བསམ་མི་ཁྱབ་ལ་རྟག་གནས་ཤིང་། ། སུ་དག་ནགས་ཁྲོད་མངོན་པར་དགའ་བ་ནི། ། དེ་དག་ནམ་ཡང་ཡིད་གཉིས་འོང་མི་འབྱུང་། ། ཞེས་དང་། ཐུགས་རྗེ་ཆེན་པོའི་ཞལ་ནས།མཚན་ལྡན་བླ་མའི་གསུང་ལ་བསླུ་བ་མེད། ། ཡུན་དུ་བསྒྲུབ་ན་མི་འགྲུབ་གང་ཡང་མེད། ། ལས་འབྲས་བླང་དོར་བྱེད་ལེས་དགེ་བ་མེད། ། དབེན་གནས་རི་ཁྲོད་ཟིན་ལས་སྐྱིད་པ་མེད། ། ཅེས་དང་། ཀུན་མཁྱེན་ཆེན་པོའི་ཞལ་ནས།སྔོན་གྱི་རྒྱལ་བའི་ཡོན་ཏན་དང་། ། གྲུབ་ཐོབ་གོང་མའི་ཡོན་ཏན་ཡང་། ། དབེན་པ་བརྟེན་ལས་བྱུང་བར་གསུངས། ། རི་ཁྲོད་དབེན་པ་འགྲིམ་དུ་གཤེགས། །་ཞེས་དང་། ཨེ་མ་དད་ལྡན་ཐར་པ་འདོད་པ་དག ། གསང་ཆེན་བླ་མེད་དོན་ལ་རབ་ཞུགས་ནས། ། གཅིག་པུར་དབེན་པར་སྒྲུབ་པ་སྙིང་པོར་མཛོད། ། ཚེ་འདིར་ཆོས་སྐུའི་གཏན་སྲིད་ཟིན་པ་ལགས། ། ཞེས་དང་། གྲུབ་ཆེན་སྐལ་ལྡན་རྒྱ་མཚོའི་ཞལ་ནས། མ་མཁའ་འགྲོ་མི་མེད་ས་ཆར་འབྱོན། ། ཆོས་གང་བྱེད་དེ་ལ་མགོན་སྐྱབས་བྱེད། ། དཔལ་ཆོས་སྐྱོང་སྲུང་ཚོགས་སྤྲིན་བཞིན་འདུ། ། ཆོས་བྱེད་མཁན་དེ་ཡི་བར་ཆད་བསྲུང་། ། དགུང་ཉི་མ་ཟེར་ཟེར་བྱུང་ཙ་ན། ། སྐྱོ་ཕྱོད་དེ་བློ་སྣ་དུང་དུང་འབྱུང་། །ནངས་སྔ་བར་ཡར་ལ་ལངས་ཙ་ན། ། ལྷ་བླ་མ་411

ཐོའི མཅས་རྔོགསརི་ཆེནཡོའི་ མ ཞགཛའིཡིདམ་ཝ་ལེར་འཆར། ། དགེ་བ་སྒྲུབ་འདོད་ཀྱི་འདུན་པ་ལྷང་ལྷང་སྐྱེ། ། ཆོས་གང་བྱེད་ཀྱི་འདུན་མ་བཏང་བཞིན་འགྲུབ། ། སྡིག་ལྟུང་བའི་ཕྱོགས་ལ་འཁྱོད་ཅིང་སྡོམ། ། ཉིན་ཕལ་ཆེར་དགེ་སྦྱོར་བྱ་བས་འདའ། ། མཚན་གཉིད་ཆུང་དགེ་སྤྱོར་རིམ་པས་སྐྱོང་། །ལས་དེ་འདྲའི་དལ་འབྱོར་དོན་ལྡན་བྱེད། །མི་དེ་ལ་སྐྱིད་པའི་ཉི་མ་འཆར། ། ཞེས་གསུངས་སོ། ། དེ་ཡང་རང་རྒྱུད་མ་ཐུལ་བས་གཞན་ལ་ཕན་མི་ཐོགས་པ་དང་། དེང་སང་སྙིགས་དུས་སུ་མངོན་ཤེས་མེད་པར་གཞན་དག་སྨིན་པར་མི་ནུས་པས། ཐོག་མར་སེམས་བསྐྱེད་བྱས་ནས་དབེན་པར་ཉམས་ལེན་བྱས་ན་འགྲོ་དོན་དེ་ཀ་ཡིན་ཏེ། རྗེ་རིན་པོ་ཆེའི་ཞལ་ནས། དམུ་རྒོད་འདུལ་དཀའི་སེམས་ཅན་འདི་རྣམས་ལ། ། བཤད་པས་ཕན་ཐོགས་ཆེན་པོ་ག་ལ་འགྱུར། ། དེ་བས་སྒྲུབ་པ་ལྷུར་བླངས་དབེན་པ་བསྟེན། ། རང་གཞན་གཉིས་ཀ་འཚེངས་པའི་ལམ་རྙེད་འགྱུར། ། ཞེས་གསུངས་པ་ལྟར། སྒྲུབ་པ་ལ་བསྐུལ་བར་མཛད་པར་བྱའོ། ། ཀུན་མཁྱེན་ཆེན་པོའི་ཞལ་ནས། དེང་སང་དུས་ངན་སྐྱེ་བོ་མི་བསྲུན་པས། ། དབེན་པར་རང་དོན་བསྒྲུབ་པ་ཤིན་ཏུ་གཅེས། །འདབ་གཤོག་མ་རྫོགས་འཕུར་བར་མི་ནུས་ལྟར། ། མངོན་ཤེས་མི་ལྡན་གཞན་དོན་མི་ནུས་པས། ། རང་དོན་ལྷུར་བླངས་ཡིད་ཀྱིས་གཞན་ཕན་བསམ། ། རྣམ་གཡེང་འདུ་འཛི་བདུད་ཀྱི་བསླུ་བྲིད་འདིས། ། རང་སེམས་མ་བསླུ་སྒྲུབ་ལ་འབད་པ་གཅེས། ། ཞེས་གསུངས་པ་ལྟར། སྒྲུབ་པ་ལ་གཞོལ་ན། ཡར་ངོའི་ཟླ་བ་ལྟར་ས་ལམ་གྱི་ཡོན་ཏན་མཐའ་དག་རྒྱུད་ལ་སྐྱེས་ནས། རང་གཞན་གཉིས་ཀའི་དོན་འགྲུབ་པར་གདོན་མི་ཟའོ། ། དེ་ལྟར་ཁྲེགས་ཆོད་ཀྱི་རིམ་པ་རྣམས་མདོར་བསྡུས་སུ་བཤད་ཟིན་ཏོ། །(༧)ཟག་མེད་ཀྱི་ཡེ་ཤེས་མངོན་སུམ་རང་ཐོག་ཏུ་དབབ་པ།ཟག་མེད་ཀྱི་ཡེ་ཤེས་མངོན་སུམ་རང་ཐོག་ཏུ་དབབ་པ་ལ་གནད་གསུམ་སྟེ།་412

༷༔༷3ཞི ཕབ ་ཤཱགི ་ 4སྐེ བྱུན རྨེ་། ཕབཐལ་འགྱུར་ལས། མངོན་སུམ་གནད་ཀྱིས་ལུས་ངག་སེམས། ། སོ་སོའི་གནད་རྣམས་ལེགས་པར་བསྟུན། ། དེའང་ལུས་ཀྱིས་སྐུ་གསུམ་ལས། ། རྒྱུན་དུ་འདའ་བར་མི་བྱའོ། ། ཞེས་དང་། ཀློང་གསལ་ལས། རིག་པ་ཡུལ་ལ་གནས་གྱུར་་ཀྱང་། ། འཁྲུལ་འཁོར་དག་གིས་མ་བཅུན་ན། ། ཡེ་ཤེས་དབང་པོ་གནས་མི་ནུས། །ཞེས་གསུངས་པས། དེ་ལ་དང་ངོ།་ཆོས་སྐུ་སེང་གེའི་བཞུགས་སྟངས་ནི།སྟན་ལ་འདུག་སྟེ་རྐང་མཐིལ་གཉིས་སྦྱར། པུས་མོ་ཕྱིར་བསྐྱེད། ལག་པའི་མཐེ་བོང་གིས་སྲིན་ལག་གི་རྩ་བ་མནན་པའི་རྡོ་རྗེ་ཁུ་ཚུར་རྟིང་པའི་རྩར་ས་ལ་བཙུགས་ལ་ལག་ཡུ་དྲང་པོར་བསྲངས། ཏེད་པ་ཉེད་བྱས་ཏེ་ལྟོ་བ་མདུན་དུ་ཕུལ། རོ་སྟོད་བསྲིང་བྱས་ཏེ་དཔུང་མགོ་གྱེན་ལ་འཐེན། མཇིང་པ་ཡིད་ཙམ་གྱེན་ལ་སྟོད། མིག་གཉིས་མིག་འབྲས་མི་འགུལ་ཅིང་རྫི་མ་ཐབ་ཐིབ་མི་བྱེད་པར་ལྟ་སྟངས་གློད་ལ་གཙུག་ཏོར་ལྟ་བའི་རྣམ་པར་སྨིན་ཕྲག་གི་ནམ་མཁའ་ལ་ཅེ་རེ་ལྟ། ལྕེ་རྩེ་ཅུང་ཟད་གྱེན་ལ་སྒྲིལ། དེ་ལྟར་བྱས་པས་གནས་སྐབས་སུ་ནང་གི་འབྱུང་བ་ཆ་སྙོམས། མཐར་ཐུག་གནས་ལུགས་ཀྱི་དོན་རྟོགས་པའི་དགོས་པ་ཡོད་དོ། །གཉིས་པ་ལོངས་སྐུ་གླང་པོ་ཆེའི་བཞུགས་སྟངས་ནི། སྟན་ཐོག་ཏུ་ཁ་སྦུབ་འདུག་ལ་པུས་མོ་བྲང་ལ་སྦྱོར། གྲུ་མོ་པུས་མོའི་རྩ་བའི་ས་ལ་བཙུགས། ལག་མཐིལ་གཉིས་ཀྱིས་ཨོལ་ཀོ་བརྟེན་པས་སོར་མོ་འགྲམ་པ་ལ་སྦྱར། ལག་ཡུ་དང་སྒལ་ཚིགས་དྲང་པོར་བསྲང་། རྐང་མཐིལ་གཉིས་ཀྱི་དཔྱི་གཡས་གཡོན་བརྟེན།མིག་གཉིས་ཟུར་མིག་གིས་གཡས་གཡོན་གང་དུ་ལྟའང་འདྲ་སྟེ། མགོ་བོ་གྱེན་དུཚོ་ཅུང་ཟད་དགྱེ་ཏྲེམ་བྱས་ཏེ་མདའ་མཁན་སྙུགས་མ་བསྲང་བ་བཞིན་ཟུར་ལྟ་ཟུར་ཁྲིད་ཀྱིས་ལྟ་བའོ། ། དེས་གནས་སྐབས་སུ་གཡོ་བྱེད་ཀྱི་རླུང་ཟིན། མཐར་ཐུག་ལྷུན་གྲུབ་འོད་ལྔའི་དོན་འཆར་བའི་དགོས་པ་ཡོད་དོ། །413

( ་ཐོའི མའཛུས་རྔོ ས་ལ་ཆེ འཐོའི་ མ ཛ〉— གསུམ་པ་སྤྲུལ་སྐུ་དྲང་སྲོང་ཙོག་པུའི་བཞུགས་སྟངས་ནི། སྟན་ལ་རྐང་བའི་ལོང་བུ་གཉིས་གཤིབས་ཏེ། ཙོག་པུར་འདུག་ལ་ལག་གཉིས་སར་འཛིངས་ཀྱིས་པུས་མོ་ལ་བསྐོར་རམ། བར་ལྷུ་ལ་འཁྱུད་དེ་པུས་སྟེང་བཞག་པ་གཉིས་གང་བདེ་བྱ། སྒལ་ཚིགས་དྲང་པོར་བསྲངས་ལ་དཔུང་མགོ་གྱེན་ལ་འཐེན།མིག་དྲང་སྲོང་བསམ་གཏན་སྒོམ་པའི་ཚུལ་གྱིས་ཟིམ་བུར་བར་སྣང་ལ་གཏོད།དེས་གནས་སྐབས་སུ་ལུས་ལ་དྲོད་སྐྱེས་ཤིང་། མཐར་ཐུག་འཁྲུལ་སྣང་ཞིང་ཁམས་སུ་འཆར་བའི་དགོས་པ་ཡོད་དོ། ། དེ་ལྟར་བྱས་པས་བཞུགས་སྟངས་དང་པོས་འབྱུང་བ་རང་སར་དག་པར་བྱེད། གཉིས་པས་གཡོ་བྱེད་ཀྱི་རླུང་ཟིན།གསུམ་པས་དྲོད་སྐྱེད་ཅིང་འབྱུང་བ་སྙོམས་པར་བྱེད། མཐར་ཐུག་སྐུ་གསུམ་དུ་གྲོལ་ཏེ་མྱ་ངན་ལས་འདའ་བར་འགྱུར་ཏེ། དེའང་ཐལ་འགྱུར་ལས། ཆོས་སྐུའི་བཞུགས་སྟངས་སེང་གེ་ཡིས། ། འཁྲུལ་བའི་འཇིགས་པ་ཀུན་བྲལ་ནས། ། རྡོ་རྗེའི་མིག་གིས་མཐོང་བར་འགྱུར། ། ལོངས་སྤྱོད་རྫོགས་སྐུའི་བཞུགས་སྟངས་ནི། ། གླང་ཆེན་ཉལ་བ་ལ་བརྟེན་ནས། ། ཆོས་ཉིད་དོན་ལ་ལོངསྤུ་སྤྱོད་དེ། །པདྨའི་སྤྱན་གྱིས་མཐོང་བར་འགྱུར། ། སྤྲུལ་པའི་སྐུ་ཡི་བཞུགས་སྟངས་ནི། དྲང་སྲོང་ཙོག་པུ་ལ་བརྟེན་ནས། ། ཆོས་ཉིད་སྣང་བ་རང་སྤྲུལ་ཏེ། ཆོས་ཀྱི་མིག་གིས་མཐོང་བར་འགྱུར། ། ཞེས་གསུངས་པས། དེའང་རིག་པའི་ཡེ་ཤེས་ལུས་ལ་གནས་ཀྱང་ཐབས་ལུས་གནད་ཀྱིས་མ་ཟིན་ན་དབང་པོས་མངོན་སུམ་དུ་སྣང་མི་ནུས་ཏེ། དཔེར་ན་སྦྲུལ་ལ་ཡན་ལག་ཡོད་ཀྱང་མ་གཅུར་ན་མི་གསལ་བ་བཞིན་ནོ། ། ངག་གི་སྨྲ་བ་ནི་ཉིན་གཅིག་ལ་ལན་བཞིའམ། གསུམ་མམ། གཉིས་སམ།གཅིག་ཙམ་སྨྲ་བ་ལས་ཇེ་ཉུང་ཇེ་ཉུང་ལ་བཏང་སྟེ། མཐར་ལག་གི་བརྡ་བསྟན་ཙམ་ལས་སྨྲ་བརྗོད་ཐམས་ཅད་སྤངས་ལ་རྟོག་མེད་དུ་བཟླ་བ་ལ་བསླབ་སྟེ།ཐལ་འགྱུར་ལས། ངག་གི་བཟླས་དང་གནས་པ་དང་། ། ལ་བཟླ་བསྟན་པར་བྱ་414

་ ཛབམེ རི ན་ལ ནའ རིའརྒ་ རིགྲོབའོ། ། ཞེས་སོ། ། རླུང་གི་གནད་ནི་རྒྱུན་གྱི་རླུང་བཟོ་བཅོས་མེད་པ་ལ། མཆུ་སོ་མ་རེག་ཏྲེམ་བྱ་བ་ལ་ཁམས་བཏང་བ་ཅུང་ཟད་ཙམ་ཕྱིར་འཛིན་པ་ལ་བསླབ་སྟེ། ཐལ་འགྱུར་ལས། རླུང་ནི་སྤྱི་ནས་དལ་བྱ་སྟེ། ། རབ་ཏུ་འཕང་བའི་ལས་བྱུང་བ། ། ལུས་དང་སེམས་ཀྱི་འབྲེལ་ཆད་དེ། ། ཁམས་གསུམ་དུའང་གཏོགས་པ་མིན། ། རླུང་རིག་དལ་བས་ཡེ་ཤེས་གྲུབ། ། ཅེས་སོ། །སེམས་ཀྱི་གནད་ནི། ཐལ་འགྱུར་ལས། སེམས་ནི་དབྱིངས་ལ་གཏད་པས་འགྲུབ། ། ཅེས་གསུངས་པ་ལྟར་ནམ་མཁའ་གསུམ་ལ་ལྟ་སྟེ། དེའང་གསང་བའི་ནམ་མཁའི་རྩིཏྟ་ཤའི་སྒྲོན་མ་ཞེས་སྙིང་འཆོང་གུར་སྤྲུག་པོའི་ནང་ནས་རྩ་རྒྱ་མཚོགསེར་གྱི་ཉི་མ་ཞེས་བྱ་བ་ཆོས་དབྱིངས་སྤྲོས་པའི་མཐའ་ཐམས་ཅད་དང་བྲལ་བ་སངས་རྒྱས་གཞོན་ནུ་བུམ་སྐུའི་ཀློང་དུ་ལྷུན་གྲུབ་ཡེ་ཤེས་ཀྱི་སྐུར་ངོ་བོ་རང་བཞིན་ཐུགས་རྗེ་གསུམ་དུ་ཡེ་ནས་རང་ཆས་སུ་བཞུགས་པ་སྟེ། ནང་གི་ནམ་མཁའ་སྙིང་དང་རིམིག་གི་ཨ་འབྲས་གཉིས་སུ་འབྲེལ་བའི་དཀར་འཇམ་རྩའི་སྒྲོན་མ་ཞེས་བྱ་བ་རྩ་དཀར་དར་གྱི་སྐུད་པ་ཙམ་པ་འཇམ་མཉེན་འཁྲིལ་བའི་མཚན་ཉིད་དང་ལྡན་པ་དབྱིབས་བ་མེན་གྱི་རྭ་འདྲ་བ་ནང་ཁྲག་དང་ཆུ་སེར་གྱིས་མ་གང་བ་སྟོང་བ་དང་བདེ་བའི་ལམ་དེ་ལས། ཕྱིའི་ནམ་མཁའ་དག་པ་—དབྱིངས་ཀྱི་སྒྲོན་མ་སྤྲིན་དང་ཁ་རླངས་སོགས་མེད་པའི་སྟོན་གནམ་གཡའ་དག་པ་ལྟ་བུ་སྔོ་མཐིང་ངེ་གནས་པ་དེ་ལ་འབེན་བཅས་ཏེ་བསྒོམས་པས། གསང་བའི་ནམ་མཁའི་སྙིང་ནང་གི་རིག་པ་རྡོ་རྗེ་ལུ་གུ་རྒྱུད་དེ་ནང་གི་ནམ་མཁའི་ལམ་ལས་བརྒྱུད་རྒྱང་ཞགས་ཆུའི་སྒྲོན་མ་མིག་གི་སྒོ་ལས་ཕྱི་རོལ་གྱི་ནམ་མཁའ་ལ་དབང་པོས་མངོན་སུམ་དུ་མཐོང་བར་འགྱུར་ཏེ། དེའང་ཐོག་མར་རང་གི་སྨིན་མཚམས་སུ་དབྱིངས་རྣམ་པར་དག་པའི་སྒྲོན་མ་འཇའ་འམ་རྨ་བྱའི་མདོངས་ལྟ་བུ་ཁ་དོག་ལྔ་ལྡན་ལ་འཇའ་ཚོན་འཁྲིལ་བ་ལྟ་བུའི་མཐིང་ག་ཁྱབ་པ་ཆེན་པོའི་415

ཝཾདམ་ཆོས་རྫོགས་ལཆེནཔོའིརྣམགཞགཛཁོ ་ ་བདག་ཉིད་ཅན་དུ་གྱུར། དེའི་ནང་དུ་ཐིག་ལེ་སྟོང་པའི་སྒྲོན་མ་བཀོད་མའི་ནང་དུ་རྡོ་བོར་བའི་རི་མོའམ་ཕུབ་ཀྱི་རྦ་གོར་ལྟ་བུ་འཆར། དེའི་ནང་དུ་ཤེས་རབ་རང་བྱུང་གི་སྒྲོན་མ་ཞེས་རིག་པ་སྐུ་རུ་རང་སྨིན་རྒྱུད་དེ། རྡོ་རྗེ་ལུ་གུ་རྒྱུད་ཕྲ་བ་རྟ་རྔ་ལ་མདུད་པ་བྱས་པ་ལྟ་བུ་དང་། མུ་ཏིག་བསྟར་ལ་བརྒྱུས་པ་ལྟ་བུ་དང་། ལྕགས་ཚག་དང་། ལྕགས་ཐག་དཔྱངས་པ་ལྟ་བུ་དང་། མེ་ཏོག་གི་ཕྲེང་བ་རང་སར་གནས་པ་ལྟ་བུ་དང་། ཉ་མིག་དང་སྲན་འབྲུ་ལྟ་བུ་ལ་སོགས་པ་རིམ་པར་འཆར། དེའང་གློ་བ་དང་སྙིང་རྩ་འབྲེལ་ནས་མིག་ལ་ཐུག་སྟེ་ཡོད་པས་ལྟ་སྟངས་གཅུན་ཏེ་ལྟ་ཞིང་། དེ་ཡང་ཡེ་ཤེས་ཀྱི་སྣང་བ་དེ་དག་འཆར་བའི་ཚེ་ན་གཅིག་ཏུ་མི་གནས་པར་གཡས་གཡོན་གྱེན་ཐུར་དུ་རྒྱུགས་པར་བྱེད་པ་ན། དེའི་རྗེས་སུ་མིག་དང་ཤེས་པ་ཉར་ཕོག་ཏུ་ཕོབ་ན་འབྱོངས་པའི་དུས་མི་འབྱུང་བས།དེའི་རྗེས་སུ་མི་འབྲང་བར་ལྟ་སྟངས་ཀྱིས་ལེགས་པར་གཅུན་ཏེ་བལྟས་པས་ཇེ་བརྟན་ཇེ་གསལ་དུ་གྱུར་ནས་མཐར་དབྱིངས་སྨིན་མཚམས་ལས་བྲལ་ཏེ། ཐིག་ལེ་ལྔ་ཚོམ་དང་བཅུ་ལྡན་ལ་སོགས་པའི་ནང་དུ་རིམ་པར་དང་པོ་ལྷའི་གཙུག་ཏོར་ནས་ཕྱེད་སྐུ་དང་། སྐུ་རྐྱང་རྫོགས་པ་དང་། དེ་ནས་རིམ་པ་བཞིན་རིགས་ལྔ་ཡབ་ཡུམ་ཡོངས་སུ་རྫོགས་པའི་སྐུ་དང་། དེ་ནས་ཀྱང་རིམ་པར་ཞི་བ་བཞི་བཅུ་རྩ་གཉིས་དང་། ཁྲག་འཐུང་ལྔ་བཅུ་རྩ་བརྒྱད་སོགས་དང་། གཞན་ཡང་རང་གི་ཡི་དམ་སྐུ་གང་སྒོམ་པ་ལ་སོགས་པ་རིམ་པར་འཆར། དེས་མ་ཟད་མདོར་ན་གར་བལྟས་ཐམས་ཅད་ལྷ་སྐུ་དང་ཡིག་འབྲུའི་རྣམ་རོལ་དཔག་མེད་དུ་འཆར་བར་འགྱུར། དེ་དག་གང་འཆར་བ་ཐམས་ཅད་ཀྱང་ཕྱི་རོལ་ན་ལོགས་སུ་གྲུབ་པ་ནི་མ་ཡིན་ཞིང་། རང་གི་རིག་པའི་ངོ་བོ་ཡེ་ནས་རང་ཆས་སུ་ཞུགས་པ་དེ་ཉིད་འཁྲུལ་འཁོར་གྱི་གནད་ལ་བརྟེན་ནས་གཅུན་པས་དཔེར་ན་དངུལ་དཀར་གྱི་མེ་ལོང་གཡའ་དག་པ་ལ་བདག་པོའི་བྱད་གཟུགས་འཆར་བ་བཞིན་416

ཙྭ〉ལེ ཕབ ་པ 4སྟེནཕནང་གི་སྔོ ཕརགྲོནོ། ། གང་ལྟར་ཡང་དེ་དག་འཆར་བའི་ཚེ་ནའང་དགའ་སྤྲོ་དང་རློམ་སེམས་མི་བསྐྱེད། མ་འཆར་བའི་ཚེ་ནའང་འཆར་དུ་རེ་བ་ལ་སོགས་པའི་རེ་དོགས་ཐམས་ཅད་སྤངས་ལ་རིག་པ་འཛིན་མེད་ཀྱི་རྒྱས་འདེབས་པ་གནད་དང་གལ་ཆེ་བ་ཡིན་ཞིང་། དེའང་ལས་དང་པོ་བས་ཐོག་མར་ཆོས་སྐུའི་འདུག་སྟངས་ལ་གཙོ་བོར་འདོན་ཅིང་སྔ་དྲོ་ཁ་ནུབ། ཕྱི་དྲོ་ཤར། ཉིན་གུང་ལ་བྱང་དུ་ཕྱོགས་པའོ། ། ཡེ་ཤེས་ཀྱི་སྣང་བ་འཆར་སླ་བའི་ཆེད་དུ་ཟེར་གཉིས་དང་སྦྱར་ཏེ། སྔ་དྲོ་ཤར། ཕྱི་དྲོ་ནུབ་ཏུ་ཕྱོགས་པས་ཉི་མའི་དལ་ལ་མི་ལྟ་བ་ནོ་ཚོཉི་མ་ལས་ཁྲུ་གང་ཙམ་གྱི་འོག་ཏུ་ལྟ། དེའང་ཕྱིའི་དབྱིངས་རིག་ཤར་བ་དེ་དང་ནང་གི་རིག་པ་གཉིས་བལྟ་བྱ་དང་ལྟ་བྱེད་ཀྱི་ཚུལ་དུ་སོ་སོར་མི་ལྟ་བར་ཟུང་འཇུག་གསལ་ལ་མི་རྟོག་པའི་དབྱིངས་སུ་མཉམ་པར་འཇོག་ཅིང་། དེའང་སྔ་དྲོ་ཆོས་སྐུ་སེང་གེའི་འདུག་སྟངས། ཉིན་གུང་ལ་གླང་པོ་ཆེའི་འདུག་སྟངས། ཕྱི་དྲོ་དྲང་སྲོང་གི་འདུག་སྟངས་ལ་བསླབ། དེའང་རྩ་བའི་འདུག་སྟངས་གསུམ་པོ་ལེགས་པར་འབྱོངས་ནས་ཡན་ལག་འདུག་སྟངས་བདུན་—ལ་བསླབ་པར་འདོད་ན། རྩ་བར། སྟག་སྐྱུགས་ཁྱུང་དང་སྐྱེས་བུ་དང་། ། ཝ་དང་བྱ་རྒོད་གྱད་དང་དྲུག ། ཆུ་སྲིན་འདུག་སྟངས་ལུས་གནད་བདུན། ། ཞེས་པས། དང་པོ་སྟག་ནས་བཟུང་འདུག་སྟངས་བདུན་ནི་རྩ་བའི་མན་ངག་གི་དོན་བཞིན་ཉམས་མྱོང་ཅན་གྱི་དམ་པའི་ཞལ་ལས་ཤེས་པར་བྱའོ། ། ཉམས་སུ་ལེན་པའི་ཚེ་མིག་ལ་ཚ་གྲང་གི་རྐྱེན་སེལ་བའི་ཐབས་ནི། དེ་ལ་ཚ་བ་རྒྱས་ནས་མིག་ཚ་ན་ཁ་ཆེ་༅་སྐམ་ཆུ་གཙང་ལ་སྦངས་པ་རོ་མ་བསལ། བལ་ཚི་མེད་པ་ཞིབ་མོར་གཡེངས་པས་མིག་ལ་དྲི་ཆུས་བརླན་ཅིང་།ནུབ་མོ་ཟླ་བའི་ཟེར་ལ་བལྟས་པས་སེལ། གྲང་བ་རྒྱས་པའི་སྐྱོན་གྱིས་མིག་ཆུ་འཛགས་ན་རང་གི་རྣ་སྤབས་བཏོན་ལ་ལག་དྲི་མེད་པར་བྱས་ཏེ། མཆིལ་མ་དང་སྦྱར་བ་བསྣུར་ལ་མིག་ལྤགས་ཀྱི་ནང་དུ་བརླན་ཅིང་ནུབ་མོ་མར་མེའི་འོད་417

འཇི མ་ཆོས་རྔོ ས་བ་ཆེནཡོའི་ མགཞ ཛའིལ་བལྟས་པས་སེལ། རླུང་ལངས་དུས་ཆང་གར་སེང་ཕོར་ཕྱེད་ཙམ་བཏུང་ཞིང་རུས་ཐང་དང་། བུ་རམ་མུར་བས་ཕན། ལར་ཆང་མང་ན་རླུང་ལ་མི་ཕན་ཅིང་གནོད་པར་མ་ཟད། དགེ་སྦྱོར་བག་ལ་ཞ་འགྲོ་བས་བག་ཡངས་སྤང་བར་བྱ།སྤྱིར་ཆོས་སྐུའི་རྟེན་ཉི་མ། ལོངས་སྐུའི་རྟེན་ཟླ་བ། སྤྲུལ་སྐུའི་རྟེན་མར་མེ།དེའང་ཉིན་མོ་འཆར་བའི་རིམ་པ་རྣམས་མཚན་མོ་ཡིད་ཀྱི་ཡུལ་དུ་བསྒོམ། ཡང་གང་ཟག་ཞན་པ་དག་ལ་ཅི་ཙམ་བསྒོམས་ཀྱང་མཐོང་སྣང་གཏན་ནས་མི་འཆར་བའང་སྲིད་མོད། དེ་དག་ཀྱང་སྒྱིད་ལུག་པར་གྱུར་ན་མི་རུང་བས་ད་ལྟའི་དུས་བླ་མས་ངོ་སྤྲད་པ་རྣམས་མོས་པས་ཡིད་ཀྱིས་བསྒོམས་པས་བར་དོ་དེ་དག་འཆར་ཞིང་རང་ངོ་འཕྲོད་དེ་གྲོལ་བར་འགྱུར་ཏེ། དེའང་དཔེར་ན་སཱཙྪ་བརྐོས་ཕོར་ནས་བཏོན་པ་དང་འདྲ་བར་ལུས་རྒྱ་བོར་ནས་བར་དོར་ངེས་པར་འཆར་ཞིང་གྲོལ་བར་གསུངས། ཡང་རེས་འགའ་མིག་ལ་སེང་རས་དམར་པོའམ། དམར་སྨུག་བཀབ་ལ་ལྟ་བ་དང་། ནུབ་མོ་དྲང་སྲོང་ཙོག་པུའི་སྟབས་ཀྱིས་ལག་པའི་གྲུ་མོ་གཉིས་པུས་མོའི་སྟེང་དུ་བཞག་ལ་གུང་མཛུབ་གཉིས་ཀྱིས་མིག་འོག་ནས་མན་ཏེ་མཐོང་སྣང་མཚོན་པར་བྱས་ལ་བལྟ་བར་བྱ་སྟེ་འདི་དག་ནི་ཞལ་ཤེས་དྲི་མ་མེད་པའོ། ། ཞལ་ཤེས་ཀྱི་ཟབ་གནད་འདི་རྣམས་གཏེར་ཆེན་རིག་འཛིན་ཆེན་པོས་དོན་ཉམས་སུ་ལེན་པའི་སྐལ་ལྡན་མ་གཏོགས་ཁྱབ་བརྡལ་དུ་སྤེལ་བར་མི་བྱ་ཞེས་གསུངས། དེ་ནས་བར་འདིར་ངོ་སྤྲོད་དང་། ཉིན་མཚན་གྱི་རྣལ་འབྱོར།མུན་ཁྲིད། མངོན་སུམ་འབྲས་བུའི་གདམས་པ། རྟགས་ཚད་རྣམས་ལྷུག་པར་བཀྲོལ་ཏེ་ལྗགས་བཤད་གནང་བ་ཕྱག་ལེན་ནོ། ། དེ་ལྟར་རྩེ་གཅིག་ཏུ་འབད་པས་ཆོས་ཉིད་མངོན་སུམ་གྱི་སྣང་བ་དང་། ཉམས་སྣང་གོང་འཕེལ་གྱི་སྣང་བ་དང་། རིག་པ་ཚད་ཕེབས་ཀྱི་སྣང་བ་དང་། ཆོས་ཉིད་ཟད་པའི་སྣང་བ་སྟེ་རྟགས་རྣམས་མཐར་ཕྱིན་ནས་ཁྱབ་བདག་གདོད་མའི་མགོན་པོ་བཅོམ་ལྡན་418

བསྔོལེ ཚོབ ན་ལ ་མིན ང་གི་སྔོན་འགྲོའདས་དཔལ་ཀུན་ཏུ་བཟང་པོའི་གོ་འཕང་རིན་པོ་ཆེ་མངོན་དུ་བྱེད་པ་ཡིན་ནོ། ། དེས་ནི་རྫོགས་པ་ཆེན་པོ་ཨ་ཏི་ཟབ་དོན་སྙིང་པོའི་རྩ་བ་དང་ཡན་ལག་གི་ཁྲིད་རྣམས་མ་ལུས་པ་ལྷག་ཆད་མེད་པར་གྲུབ་པ་ཡིན་པས་དེ་ཉིད་ཀྱི་སྒོ་ནས་བསྟན་པ་དང་སེམས་ཅན་གྱི་དོན་རྒྱ་ཆེན་པོ་མཛད་པར་ཞུའོ། །ས་བཅད་གསུམ་པ། སྒོམ་པའི་སྙིང་པོ་ལྷུན་གྲུབ་ཐོད་རྒལ་གྱི་གནས་ལུགས།དེ་ཡང་ལྷུན་གྲུབ་ཀྱི་ཡེ་ཤེས་མངོན་སུམ་དུ་སྟོན་པ་ཐོད་རྒལ་གྱི་ལམ་ལ་བསླབ་པ་ནི། འོད་གསལ་ཆེན་པོ་ཐོད་རྒལ་གྱི་ལམ་ནི་ཁྲེགས་ཆོད་ལས་འཕགས་པ་ཞིག་ཡིན་ཏེ། ཁྲེགས་ཆོད་ཀྱིས་ས་རྡོ་རི་བྲག་ལ་སོགས་པ་འཁྲུལ་སྣང་གི་ཡུལ་དག་པར་མི་ནུས་པ་ཐོད་རྒལ་གྱིས་སྣང་བ་འོད་ལྔར་བྱེད་པའི་ཁྱད་པར་རིག་པ་ཡེ་ནས་འོད་གསལ་དུ་གསུངས་པ་དེ་ཁྲེགས་ཆོད་ཀྱི་སྟོང་ལ་གསལ་བ་ཙམ་ལས་བལྟར་མེད་དུ་ཐག་གཅོད་པ། ཐོད་རྒལ་དུ་གནད་གཅུན་པས་ཡེ་ཤེས་ཀྱི་མཐོང་ཕྱེ་སྟེ་ཆོས་ཉིད་ཐེར་གདངས་ལ་མཛད་པའི་ཁྱད་པར། ཁྲེགས་ཆོད་དུ་དབང་པོ་དྲུག་གི་སྒོ་མ་དག་པ་འཁྲུལ་སྣང་ལ་ཞེན་པ་སྤོང་བའི་དྭངས་འཚོལ་བ་ལ ཐོད་རྒལ་དུ་དག་པ་འོད་གསལ་གྱི་སྒོ་ཡེ་ཤེས་ཀྱི་རླུང་གིས་ཕྱེ་བས་ཕྱི་ནང་ཟང་ཐལ་གྱི་དབང་པོས་དབྱིབས་དང་ཡེ་ཤེས་འདུ་བྲལ་མེད་པའི་སྒྲོན་མ་བཞིའི་སྣང་བ་ལ་ལོངསསྤྱོད་པའི་ཁྱད་པར། ཁྲེགས་ཆོད་དུ་རགས་པའི་རྩ་རླུང་ལ་བརྟེན་པས་གེགས་དང་གོལ་ས་ཤིན་ཏུ་མང་ལ། དེ་ལྟར་བརྟེན་ཕྱིན་ཆད་འབྱུང་བའི་སྟོབས་ཆེ་ཆུང་གི་ན་སོ་རྒན་གཞོན་ལའང་ལྟོས་ཤིང་། འདི་ནི་རགས་པ་སྤང་བྱ་ཡིན་པས་གནད་མི་གཡོ་བ་གསུམ་གྱིས་བཅང་བ་ཙམ་ལས་དོན་དམ་ཡེ་ཤེས་ཀྱི་རྩ་419

ཝཾདམ་ཆོས་རྫོགས་པ་ཆེནཡོའི་རྣམགཞགཝཾརླུང་འཛིན་རྩོལ་ལས་འདས་པ་ལམ་དུ་བྱས་པས་རགས་པ་ཐམས་ཅད་ཟད་ནས་ལུས་འོད་གསལ་དུ་གྲོལ་བའི་ཁྱད་པར། ཁྲེགས་ཆོད་ཀྱིས་གལ་ཏེ་སྣང་བ་ཚད་དུ་མ་ཕྱིན་པར་ཕུང་པོ་ལས་གྲོལ་བར་སྲིད་ནའང་། ལུས་རྡུལ་ཕྲན་དུ་དེངས་པ་ཙམ་ལས་འོད་གསལ་དུ་འགྲོ་མི་སྲིད། འོད་་གསལ་དུ་མ་སོང་ན་རེས་འགའ་བའི་སྒྱུ་ལུས་དང་ཟད་པར་འགྱུར་གྱི། སྐྱེ་མཆེད་ལ་སོགས་པས་མཐར་ཐུག་གིས་མི་ཆོད་པ་དང་། སྤྱན་དང་མངོན་ཤེས་རྫུ་འཕྲུལ་རླབས་པོ་ཆེའི་བདག་ཉིད་འཕོ་བ་ཆེན་པོ་རྡོ་རྗེའི་སྐུ་མི་ཐོབ་པས། རྟེན་དེས་གཞན་དོན་རླབས་པོ་ཆེ་མི་འགྲུབ་པའི་ཚུལ་རྒྱལ་དབང་པདྨ་འབྱུང་གནས་དང་བོད་རྒྱའི་གྲུབ་ཆེན་གཞན་གྱི་ཁྱད་པར་ལ་ལྟོས། མདོར་བསྡུ་ན་ཨ་ཏི་ལའང་སེམས་ཀློང་མན་ངག་གི་སྡེ་གསུམ་ལས། སེམས་སྡེ་རང་གསལ་ལ་ཁ་འབྱམས་པ་དང་། ཀློང་སྡེ་གཞི་བྲལ་ལ་གདེང་བྱེད་པ་གཉིས་ཀས་རིག་པ་མངོན་སུམ་དུ་མ་མཐོང་ཞིང་། མན་ངག་སྡེའི་སྐོར་གསུམ་ལ་ཡང་བར་དོར་ལྟོས་འཆའ་བ་ལས་མེད་པ། འདིར་འོད་ལུས་སུ་གྲོལ་བའི་གནད་ཡོད་པས་འཁྲུལ་སྣང་ལ་ལམ་བྱས་ནས་མ་འཁྲུལ་བའི་འབྲས་བུ་འཚོལ་བ་སོགས་ཀྱི་ཁྱད་པར་ཤེས་རབ་ཀྱི་མིག་ལྡན་རྣམས་ཀྱིས་རྟོགས་སོ། །དེའང་འདི་ནི་སྔར་ལས་ཀྱང་ཁྱད་པར་བདུན་གྱིས་འཕགས་ཏེ། བདུན་གང་ཞེ་ན། སྣང་བ་འོད་ཀྱི་ཁྱད་པར། ཉམས་ལེན་ལག་ལེན་དུ་དྲིལ་བའི་ཁྱད་པར།རང་གནད་མངོན་སུམ་དུ་གཟིར་བའི་ཁྱད་པར། ལུས་གནད་རྩ་ཡི་ཁྱད་པར།མཐོང་བ་དབང་པོའི་ཁྱད་པར། རང་རིག་ཡུལ་གྱི་ཁྱད་པར། ཉམས་ལེན་རྣམ་འཕེལ་གྱི་ཁྱད་པར་ཏེ། བདུན་པོ་འདིས་གཞན་ལས་ཁྱད་པར་འཕགས་པའོ། །ཁྱད་པར་དེ་ལྡན་གྱི་གདམས་པ་དངོས་ཉམས་སུ་ལེན་པ་ལ། སྔོན་འགྲོ་སྤྱི་དང་བྱེ་བྲག་གཉིས། སྤྱི་ནི་ཐུན་མོང་མ་ཡིན་པའི་སྔོན་འགྲོ་ནན་ཏན་བསྒོམས་རྗེས་ཁྱད་པར་ཁྲེགས་ཆོད་ཀྱི་ཉམས་ལེན་ལ་བརྟན་པ་ཐོབ་པ་ཞིག་དགོས་པ་ལས།420

ཛའིལེ ༥བ ན་པ། ཏྲེ ན་མིན་ ཛེེ་གི་སྔོ ལྷུནགྲོདེ་དག་ཉམས་སུ་བླངས་ཚལ་སྔོན་དུ་སོང་ནས། བྱེ་བྲག་བྱ་བ་དགུ་ཕྲགས་སུ་ར་པ་ རིརིང་གཏོང་ཚུལ་ནི། དེའང་འདས་རྗེས་ལས། ཕྱི་ནང་བྱ་བ་ཀུན་བཏང་སྟེ། ། ཞེས་དང་། ཀློང་གསལ་ལས། མངོན་སུམ་གནད་ལ་དབབ་པའི་ཕྱིར། ། ཕྱི་ནང་གསང་བའི་བྱ་བ་ནི། ། ལུས་ངག་ཡིད་ཀྱིས་དགུ་ཕྲུགས་བཏང་། ། ཞེས་པས།དེའང་ལུས་ཀྱིས་ཕྱི་འཇིག་རྟེན་གྱི་འཁྲུལ་བའི་བྱ་བྱེད་དང་རྣམ་གཡེང་ཐམས་ཅད་སྤངས་ཤིང་། ནང་ཕྱག་དང་སྐོར་བ་སོགས་དམན་པའི་དགེ་བ་རྣམས་དང་། གསང་བ་རྣམ་གཡེང་བསྒུལ་བསྐྱོད་སྤངས་ཏེ་གཅིག་པུར་འདུག་པའོ། །ངག་གི་སྒོ་ནས་ཕྱི་འཇིག་རྟེན་གྱི་འཁྲུལ་གཏམ་སྣ་ཚོགས། ནང་ཁ་ཏོན་དང་བཟླས་བརྗོད་སོགས་གསང་བང་སྦྲ་བརྗོད་ཐམས་ཅད་སྤངས་ཏེ་གནས་པར་བྱའོ། །ཡིད་ཀྱི་སྒོ་ནས་ཕྱི་འཇིག་རྟེན་གྱི་འཁྲུལ་རྟོག་ཐམས་ཅད། ནང་བསྐྱེད་པ་དང་རྫོགས་པའི་སིམས་འཛིན་སྣ་ཚོགས། གསང་བ་རྣམ་རྟོག་གི་འཕྲོ་འདུ་ཐམས་ཅད་སྤངས་ཏེ་རྟོག་མེད་དུ་གནས་པར་བྱའོ། ། ཞེས་གསུངས་པ་ལྟར།ལྷུན་གྲུབ་ཐོད་རྒལ་གྱི་གནས་ལུགས་གཏན་ལ་ཕབ་ནས་བསྒོམ་པ་ལ་བཞི་ལས།འོད་གསལ་ཡེ་ཤེས་གང་ལ་བཞུགས་པའི་གནས་དང་། གང་ལས་འརྟར་བའི་ལམ་བསྟན་པ་དང་། དེ་ལས་ཇི་ལྟར་འཆར་བ་དང་། ལམ་ཇི་ལྟར་བསྒོམ་ཚུལ་བཤད་པའོ་ ། །421

ཛཇི མཞེསས་རྫོ ས་བློསྟོན ༠༥འི་ མ ཞ ཛཇིདང་པོ། འོད་གསལལྒེ་ཤེས་གང་ལ་བཞུགས་པའི་གནས།དང་པོ་འོད་གསལ་ཡེ་ཤེས་གང་ལ་བཞུགས་པའི་གནས་ནི། རང་ཤར་ལས། ཡང་དག་སངས་རྒྱས་དགོངས་པ་ནི། ། སེམས་ཅན་ཀུན་གྱི་རང་རྒྱུད་ལ། ། སྐུ་དང་ཡེ་ཤེས་ཚུལ་དུ་གནས། ། དེ་ཡང་ཙིཏྟའི་དཀྱིལ་ན་གནས། ། ཡུངས་འབྲུ་མ་ནི་ཏིལ་འབྲུ་ཙམ། ། མ་བསྐྱེད་རྫོགས་པའི་ཚུལ་དུ་གནས། ། ཞེས་གསུངས་པ་ལྟར་སེམས་ཅན་ཀུན་གྱི་རང་རྒྱུད་ལ་སྐུ་དང་ཡེ་ཤེས་ཀྱི་ཚུལ་དུ་གནས་སོ། །གཉིས་པ། འོད་གསལ་ཡེ་ཤེས་གང་ལ་འཆར་བའི་ལམ། ་ཡེ་ཤེས་འོད་གསལ་གང་ལ་འཆར་བའི་ལམ་བསྟན་པ་ནི། སྙིང་ཀའི་ཡེ་ཤེས་ཆེན་པོ་བུམ་ནང་གི་མར་མེ་ལྟར་གནས་འོད་གསལ་གྱི་འཇུག་སྒོའི་རྩ་ཀ་ཏི་ཤེལ་བུག་ཅན་ནས་འཆར་བ་སྟེ། ཐལ་འགྱུར་ལས། རོ་མ་རྐྱང་མ་ཀུན་དྷར་མ། ། ཀ་ཏི་ཤེལ་གྱི་སྦུ་གུ་ཅན། ། འཁོར་ལོ་ལྔ་ཡི་དབུས་དག་ནས། ། དབང་པོའི་སྒོ་ལ་ཟུག་པར་གནས། ། ཞེས་རོ་རྐྱང་དབུ་གསུམ་སྲོག་ཤིང་ལྟར་གནས་པའི་དབུ་མའི་ནང་ནས་ཤེལ་བུག་ཅན་ཐོན་པའི་རྩེ་མོ་ཡལ་ག་གཉིས་སུ་གྱེས་པའི་རྩེ་གཉིས་རྒྱང་ཞགས་ཆུའི་སྒྲོན་མར་ཟུག་པ་དེ་ནི་འོད་གསལ་འཆར་བའི་ལམ་ཡིན་ནོ། །གསུམ་པ། འོད་གསལ་ཡེ་ཤེས་ཇི་ལྟར་འཆར་བའི་ཚུལ།ཡེ་ཤེས་འོད་གསལ་ཡེ་ཤེས་དེ་ལས་ཇི་ལྟར་འཆར་བའི་ཚུལ་ནི། གནས་པ་སྙིང་གར་གནས་ཀྱང་སྒོ་མིག་གི་ལམ་ནས་ཡུལ་ཕྱི་རོལ་དུ་ཤར་བ་ཐིག་ལེ་སྟོང་422

ཐོའིལེ ཕབ ་ལ ན་མི ཅ་ ཟུརྗོ ཕརབྲོཔའི་སྒྲོན་མ་འོད་ལྔའི་མུ་ཁྱུད་དང་བཅས་པར་སྣང་བ་དང་། དེ་ལས་མཆེད་པའི་ཕྱེད་སྐུ་དང་། སྐུ་རྐྱང་དང་། ཡབ་ཡུམ་དང་། ཚོམ་བུ་དང་། དཀྱིལ་འཁོར་དང་། དཀྱིལ་འཁོར་ཆེན་པོའི་སྣང་བ་དྲུག་དང་། ལོངས་སྐུ་ལས་སྤྲུལ་སྐུ། དེ་ལས་ཆོས་ཀྱི་སྐུ་འཕྲོ་བ་གསུམ་དང་། ཞི་ཁྲོ་གཉིས་དང་། ཐུབ་པ་དྲུག་གི་རྣམ་པར་སྣང་བ་དང་། དྲོ་བ་དང་། བསིལ་བ་དང་། ཡང་བ་དང་། གཡོ་བའི་རང་བཞིན་ཅན་དུ་སྟེ། ཐལ་འགྱུར་ལས། ཐིག་ལེ་ཡུལ་ནི་ཁ་དོག་སྟེ། ། ལྔ་དང་དྲུག་དང་གསུམ་གཅིག་དྲུག ། གསལ་དང་དྲོ་དང་བསིལ་བ་དང་། ། ཡང་ཤིང་གཡོ་བའི་བདག་ཉིད་ཅན། ། དོན་དམ་ཆོས་ཉིད་འབྱུང་བའོ། ། ཞེས་གསུངས་པ་ལྟར་ཡེ་ཤེས་འཆར་བ་ཡིན་ནོ། །བཞི་པ། ཆོ ལམ་ཛི་ལྟར་བསྒོམ་པའི་ཚུལ། ་ལམ་ཇི་ལྟར་བསྒོམ་པའི་ཚུལ་ནི། བླ་མ་མཚན་ལྡན་གྱི་ཞབས་རྡུལ་བསྟེན་ཏེ། ལམ་ཐུན་མོང་གིས་རྒྱུད་ལེགས་པར་སྦྱངས། གསང་སྔགས་ཀྱི་སྣོད་རུང་དུ་གྱུར་ནས། བླ་མེད་ཀྱི་དབང་བཞི་མནོས། དམ་ཚིག་དང་སྡོམ་པ་ཚུལ་བཞིན་བསྲུང་བས་གཞི་བཟུང་། ཐབས་གང་དང་འབྲེལ་བའི་ཡི་དམ་དེའི་སྒོས་ཆོས་ཀྱི་སྔོན་འགྲོ་རྣམས་སོང་རྗེས་ཁྱད་པར་གྱི་སྔོན་འགྲོ་བཏང་ནས། ཀ་དག་ཁྲེགས་ཆོད་ཀྱི་ལྟ་བ་ལ་མྱོང་བ་ཐོན་པར་བསླབ། དེ་ནས་ཐོད་རྒལ་གྱི་གདམས་པ་འདི་ཉམས་སུ་ལེན་པ་ལ། ལུས་ངག་ཡིད་གསུམ་གྱི་བྱ་བ་གཏོང་བ། སྒོ་གསུམ་གྱི་གནད་སྟོན་པ། གནད་གསུམ་གྱིས་འོད་གསལ་ལ་བལྟ་བ། དངོས་གཞི་དེ་ཉིད་ངོ་སྤྲོད་པ། རྗེས་སྣང་ཉམས་ཀྱི་འཆར་ཚུལ་བསྟན་པ། མཐའ་རྟེན་གྱི་མཇུག་བསྡུ་བ་དང་དྲུག་གོ །དང་པོ་ལུས་ངག་ཡིད་གསུམ་གྱི་བྱ་བ་དགུ་ཕྲུགས་སུ་གཏོང་ཚུལ་ནི། རྩ་423

ཛའིདམ་ཆོས་རྫོགས་ལ་ཆེ ་འོའི་ མགཞགཛབབ་རྡོ་རྗེའི་ཚིག་རྐང་ལས། ཆོས་ཉིད་ཡིད་བྱེད་ཙམ་དུ་མ་ལུས་པརཿ མངོན་སུམ་རང་ཐོག་ཕབ་ནས་ཉམས་ལེན་པསཿ ཐབས་ནི་ལུས་ཀྱི་སྔོན་འགྲོ་བྱ་བ་གསུམཿ ངག་གི་འཁྲུལ་གཏམ་བཟླས་བརྗོད་ཁ་ཏོན་གསུམཿ ཞེས་དང་།དེ་བཞིན་དུ་ཀློང་གསལ་ལས། མངོན་སུམ་གནད་དུ་དབབ་པའི་ཕྱིར། ། ཕྱི་ནང་གསང་བའི་བྱ་བ་ནི། ། ལུས་ངག་ཡིད་ཀྱིས་དགུ་ཕྲུགས་བཏང་། ། ཞེས་པ་ལྟར། ལུས་ཀྱིས་ཕྱི་འཇིག་རྟེན་གྱི་བྱ་བྱེད་རྣམ་གཡེང་ཐམས་ཅད་དང་། ནང་ཕྱག་བསྐོར་སོགས་དམན་པའི་དགེ་བ་རྣམས་དང་། གསང་བ་ལྷའི་གར་དང་ཕྱག་རྒྱ་ལ་སོགས་པ་སྤངས་ཏེ་གཅིག་པུར་འ་དྲ༄ཀཔའོ། ། ངག་གིས་ཕྱི་འཇིག་རྟེན་འཁྲུལ་གཏམ་སྣ་ཚོགས་དང་། ནང་ཁ་ཏོན་བཟླས་བརྗོད་དང་། གསང་བ་རླུང་གི་བཟླས་བརྗོད་སོགས་སྤངས་ཏེ་མི་སྨྲ་བར་གནས་པར་བྱའོ། ། ཡིད་ཀྱིས་ཕྱི་འཇིག་རྟེན་གྱི་འཁྲུལ་རྟོག ནང་བྱམས་དང་སྙིང་རྗེ། གསང་བ་ལྷའི་བསྐྱེད་རྫོགས་ཀྱི་སེམས་འཛིན་ཐམས་ཅད་སྤངས་ཏེ། རྟོག་མེད་ཀྱི་ངང་དུ་ལྷན་ནེ་གནས་པར་བྱའོ། ། དེ་ལྟར་བྱ་བ་བཏང་བའི་དགོ་ས་པ་ནི་ལུས་ཀྱི་བྱ་བ་བཏང་བས་ལུས་དལ། ལུས་དལ་བས་རྩ་དལ། རྩ་དལ་བས་རླུང་སེམས་ཤིན་ཏུ་དལ།རླུང་སེམས་དལ་བས་རྣམ་རྟོག་རང་ཤུགས་ཀྱིས་འགགས་ནས་འོད་གསལ་ཡེ་ཤེས་མྱུར་དུ་འཆར་བ་དང་། ལུས་ཀྱི་འབྱུང་བ་མི་འཁྲུག་ཅིང་ནད་མེད་པའོ། །ངག་གི་བྱ་བ་བཏང་བས་སྨྲ་བསམ་བརྗོད་མེད་ཀྱི་དོན་རྒྱུད་ལ་སྐྱེ་ཞིང་། རླུང་རང་སོར་རྒྱུ་ཞིང་། རླུང་དལ་བས་རྣལ་འབྱོར་པ་ཚེ་རིང་བ་དང་། རྩ་ཀ་ཏི་ཤེལ་བུག་ཅན་དུ་རླུང་གི་འགྱུ་བ་རན་པར་རྒྱུ་བས་ཟག་མེད་ཀྱི་ཡེ་ཤེས་མྱུར་དུ་འཆར་བའོ། ། སེམས་ཀྱི་བྱ་བ་བཏང་བས་རྣམ་རྟོག་ཐམས་ཅད་དུས་གཅིག་ལ་འགགས་ཏེ། ཁྲེགས་ཆོད་ཀྱི་དོན་རྒྱུད་ལ་སྐྱེ་བའོ། །གཉིས་པ་སྒོ་གསུམ་གྱི་གནད་སྟོན་པ་ལ་གསུམ་ལས། ལུས་གནད་སྐུ་ལས་424

ཐོ〉ལེ ཕབ ན་པ ་མི ང་གི་སྔོ ཛིནབྲོགཡོ་བར་མ་བྱས་ན། ། སངས་རྒྱས་སུམ་སྟོང་ཉིད་དང་ཡང་། ། བསྐལ་བ་དག་ནི་མཉམ་པ་ཡིན། ། ཞེས་དང་། མུ་ཏིག་ཕྲེང་བ་ལས། སེང་གེ་ཚུལ་དང་གླང་ཆེན་དང་། ། དྲང་སྲོང་ལྟ་བུར་གནས་པར་བྱ། ། ཞེས་དང་། ཆོས་སྐུའི་བཞུགས་སྟངས་སེང་གེ་ལྟ་བུ་ནི། འབོལ་སྟན་ཐོག་ཏུ་རྐང་མཐིལ་གཉིས་སྤྲད། པུས་མོ་ཕྱིར་བགྲད། ལག་པ་རྡོ་རྗེ་ཁུ་ཚུར་བརླའི་ཕྱི་རོལ་ལམ། ནང་གི་ས་ལ་བཙུགས་ནས་རོ་སྟོད་བསྲངས། མཇིང་པ་ཡིད་ཙམ་གྱེན་ལ་གཏད། མིག་སྨིན་མཚམས་ཀྱི་ནམ་མཁའ་ལ་མི་འགུལ་བར་བལྟ་བ་དང་། ལོངས་སྐུའི་བཞུགས་སྟངས་གླང་ཆེན་ཉལ་བ་ལྟ་བུ་ནི། ཐོག་ཏུ་ཁ་སྦུབ་ཏུ་པུས་བྲང་སྦྱར་ལ་གྲུ་མོ་གཉིས་ས་ལ་བཙུགས་ནས། ལག་མཐིལ་གཉིས་ཀྱིས་ཨོལ་ཀོ་བརྟེན་པའི་སོར་མོ་འགྲམ་པ་ལ་སྦྱར་ཞིང་། སྒལ་ཚིགས་བསྲངས། མགོ་གྱེན་དུ་དགྱེ་བ་ཙམ་བྱས་ལ། མིག་ནམ་མཁའ་ལ་ཟུར་གྱིས་བལྟ། སྤྲུལ་སྐུའི་བཞུགས་སྟངས་དྲང་སྲོང་ཙོག་པུ་ནི།ལོང་བུ་གཉིས་གཤིབས་ཏེ་ཙོག་པུར་བསྡད་པ། ལག་པ་གཉིས་པུས་མོ་ལ་བསྐོར།སྒལ་ཚིགས་བསྲངས་ནས་མིག་བར་སྣང་ལ་ཟིམ་བུར་བལྟ། བཞུགས་སྟངས་གསུམ་མ་གཏོགས་གང་ལྟར་བལྟས་ཀྱང་། འོད་གསལ་མི་འཆར། ཅུང་ཟད་ཤར་ཀྱང་གོང་ནས་གོང་དུ་འཕེལ་མི་སྲིད་པ་མ་ཟད། ད་དུང་སྔར་ཤར་བ་རྣམས་ཀྱང་ཉམས་པ་དང་། ཕྱིའི་གསར་དུ་རྟོགས་པ་རྒྱུད་ལ་མི་སྐྱེ་བའི་གེགས་བྱེད་པ་ཡིན་པས་འདུག་སྟངས་གཞན་རྣམས་སྤངས་ཏེ་འདུག་སྟངས་གསུམ་ལས་མི་འདའ་བར་བྱའོ། ། དེ་ལྟར་བྱས་པའི་ཡོན་ཏན་ནི། གསེར་གྱི་མཁའ་ལྡིང་ལས། གང་གིས་ཆོས་སྐུའི་བཞུགས་སྟངས་ཚུལ། ། གང་ཟག་གང་གི་ལུས་ཀྱི་གནད། ། དེ་དང་མཐུན་པར་སུས་བྱས་པ། ། འདིས་ནི་ཆོས་སྐུ་བདེ་ཆེན་ལ། ། རྣལ་འབྱོར་དག་ཏུ་བྱེད་པའོ། ། ཆོས་ཀྱི་དབྱིངས་ལ་ལོངས་སྤྱོད་ཕྱིར། །ལོངས་སྐུའི་བཞུགས་སྟངས་བསྟུན་བྱས་པས། ། འདིས་ནི་སྐུ་གསུམ་ཞིང་ལ་425

ཛའི མ་ཆོས་རྔོགས་པ་ཆེ ཡོའི་ མ ཞགའཇིསྤྱོད། །ལུས་ཀྱི་ཚོགས་པ་དག་བྱེད་པ། ། སྤྲུལ་པ་སྐུ་ཡི་བཞུགས་སྟངས་ཉིད། །སུ་ཡིས་ཤེས་པ་དེ་གནད་བསྟུན། ། དེ་ཉིད་ལས་གྲོལ་འཚང་རྒྱའོ། ། ཞེས་གསུངས་སོ། །ངག་གི་གནད་ནི། དེ་ཡང་སྨྲ་བ་མ་བཅད་ན་དེ་ལ་བརྟེན་ནས་རྣམ་རྟོག་འཁྲུག་པ་དང་། རྩོད་པ་དང་བཅས་པ་དང་། ཀྱལ་བ་ལ་སོགས་ཏེ། རྣམ་པ་བཞིས་སྒྲིབ་པར་འགྱུར་བས་ན། སྨྲ་བ་བཅད་ལ་རིམ་པས་བསླབ་པར་བྱ་ཞིང་།དང་པོ་སྨྲ་བ་ཇེ་ཉུང་ལ་བཏང་། དེ་ནས་ངག་གི་སྨྲ་བ་བཅད་ནས། ཡུན་ཐུང་ངུ་ལ་བསླབ། དེ་ནས་ཁ་བཏོན་བཟླས་བརྗོད་ཅུང་ཟད་ཙམ་ལས་གཞན་མི་སྨྲ་བར་གནས། དེ་ནས་ཆོས་སྤྱོད་ལ་སོགས་པའི་བརྗོད་པ་ཙམ་ཡང་སྤངས་ཏེ།ལྐུགས་པ་བཞིན་དུ་གནས་པར་བྱས་པས། རླུང་དལ་ཞིང་སྟོང་བར་འགྱུར་ཏེ།ཀློང་གསལ་ལས། དེ་ལྟར་ངག་གནད་སུས་གཟིར་བ། ། ངག་གི་རྐྱེན་ཟད་མྱ་ངན་འདའ། ། ཞེས་སོ། །སེམས་ཀྱི་གནད་ནི་ནམ་མཁའ་སྤྲིན་བྲལ་ལ་མི་གཡེང་བར་བཞག་པས་དབྱིངས་རྣམ་དག་གི་སྒྲོན་མ་གསལ་སྟོང་ལྷག་གེ་བ་འཆར་ཏེ། ཀློང་གསལ་ལས།དེ་ལྟར་སེམས་ཀྱི་གནད་གཟིར་བས། ། སྐུ་གསུམ་རིག་པ་སྟོང་བར་འཆར །ཞེས་གསུངས་པ་བཞིན་ནོ། །གསུམ་པ་གནད་གསུམ་གྱིས་འོད་གསལ་ལ་བལྟ་བ་ནི། རྩ་བ་རྡོ་རྗེའི་ཚིག་རྐང་ལས། མིག་དང་ནམ་མཁའ་རིག་པ་གསུམ་མི་འབྲལཿ ཞེས་དང་། ཐལ་འགྱུར་ལས། གནད་གསུམ་མན་ངག་འབྲལ་མི་བྱ། ། དེ་ཡང་སྒོ་དང་ཡུལ་ཉིད་དང་། །རླུང་དང་རིག་པའི་གནད་ཉིད་བསྟུན། ། ཞེས་དང་། འདས་རྗེས་ལས།སྒོ་ཡུལ་རླུང་གི་གནད་བསྟུན་པས། ། ཡུལ་ལ་ཡེ་ཤེས་མངོན་སུམ་སྣང་། ། ཞེས་པའི་གནད་བཞིའམ། རླུང་རིག་གཉིས་གཅིག་ཏུ་བྱས་པས་གསུམ་དུ་ཡང་426

ཛ〉ལེ ཕབ ན་པ ་མི ཇ་གི་སྤོནཕརགྲོབཤད་མོད། ས་བཅད་ནི། བཤད་པའི་དབྱེ་བ་བསྡུ་ཙམ་ལས། དོན་གྱི་གནད་གཅིག་པ་ལས། འདིར་གསུམ་དུ་འཆད་དེ། དང་པོ་འཆར་བྱེད་ཀྱི་སྒོའི་གནད་ནི། ཐལ་འགྱུར་ལས། སྒོ་ནི་སྐུ་གསུམ་མིག་གིས་བལྟ། ། ཞེས་གསུངས་།དེ་ཡང་རིག་པའི་ཡེ་ཤེས་སྙིང་དབུས་ན་བུམ་ནང་གི་མར་མེ་ལྟར་གསལ་བའི་ཟེར་གདངས་སྙིང་ནས་མིག་ཏུ་འབྲེལ་བའི་རྩ་དར་དཀར་གྱི་སྐུད་པ་ལྟ་བུའི་ནང་ནས་མིག་གི་སྒོར་རྩ་ལམ་ནས་འཆར་བས་ཆོས་སྐུའི་གཟིགས་སྟངས་གྱེན་དུ་གཙུག་ཏོར་གྱི་རྣམ་པར་བལྟ་བ་ལོངས་སྐུའི་གཟིགས་སྟངས་གཡོན་དུ་ཟུར་ཁྲིད་སྙུགས་མ་སྲོང་བ་ལྟ་བུ་སྤྲུལ་སྐུའི་གཟིགས་སྟངས་ཕྱེད་བཙུམ་ཅུང་ཟད་ཐུར་ལ་ཕབ་ནས་དྲང་སྲོང་བསམ་གཏན་བསྒོམ་པ་ལྟ་བུར་ལྟ་བར་བྱ་སྟེ། དེ་ཡང་།ཙཀྵུ་ཟིམ་བུས་སུརྱ་བལྟ། ། ཤར་གྱི་རྒྱུ་སྐར་བཞིན་དུ་གསལ། ། ཞེས་པ་ལྟར་བལྟས་པས་དབྱིངས་རིག་མཐོང་ཞིང་འཁྲུལ་སྣང་ཞིང་ཁམས་སུ་འཆར་རོ། །འཆར་གཞི་ཡུལ་གྱི་གནད་ནི། གནས་མཐོ་སར་ནམ་མཁའ་གཡའ་དག་དུས་སྔ་དྲོ་ནུབ་དང་། ཕྱི་དྲོ་ཤར་དུ་བལྟ་བའོ། ། འོད་གསལ་འཆར་སླ་ཕྱིར་ཟེར་གཉིས་དང་སྦྱར་ནས། ཉི་མའི་འོག་ཏུ་ཁྲུ་གང་ཙམ་གྱི་ནམ་མཁའ་སྟོང་སང་ངེ་བ་དེ་ལ་བལྟ་བའོ། ། དེ་ལྟར་ཡང་། འདས་རྗེས་ལས། ཡུལ་གནད་ནམ་མཁའ་རྐྱེན་བྲལ་ལ། ། ཞེས་དང་། སྡུད་པ་ལས། ངོན་འདི་གང་ཡིན་ནམ་མཁའ་དག་ལ་རྟོག་པར་བགྱི། ། ཞེས་གསུངས་པ་བཞིན་ནོ། །རླུང་རིག་གི་གནད་ནི། འདས་རྗེས་ལས། རླུང་གནད་ཤིན་ཏུ་དལ་ལ་བསླབ། ། ཅེས་གསུངས་པས། རླུང་དལ་བར་མ་བརྟེན་ན་རླུང་གིས་རིག་པ་སྤུརནས་མི་ཟིན་པས་ཤིན་ཏུ་དལ་བར་བྱ་དགོས། དེ་ལ་ལྟ་སྟངས་བྱེད་དུས་རླུང་གནད་རབ་ཏུ་དལ་བ་ཕྱིར་ཁ་ནས་དྲངས་པ་འདིའི་ཁྱད་པར་གྱི་གནད་གལ་པོ་ཆེ་ཡིན། སྣ་ནས་དྲངས་ན་འཁོར་ལོ་བཞི་བཀང་ནས་སེམས་དྭངས་གསལ་427

ཛའིདམ་ཆོས་རྫོགས་པ་ཆེ ཡོའི་ མགཞགཛའི ་ཕྱེད་པའི་ཏིང་འཛིན་ཙམ་ཡོད་ཀྱང་རླུང་ལོག་འབྱམ་འཁྲིལ་རྨུག་བཞིའི་གེགས་འབྱུང་བའོ། ། འདིར་རླུང་དག་དགོས་པ་དང་། ཁ་དང་གློ་བར་འབྲེལ་བའི་རྩ་སོག་མའི་སྦུ་གུ་ཙམ་དེའི་ནང་གི་སེམས་ཀྱི་རྟ་རླུང་དེ་རང་འགགས་ལ་གཏོང་བའི་ཕྱིར་རླུང་ཁ་ནས་དྲངས་པས་རྟ་དང་མི་གཉིས་བྲལ་ནས་དྲན་རྟོག་མི་ལྟ་བུ་དེ་སྙིང་ནང་གི་རིག་པ་ལ་ཐིམ་པས་མི་རྟོག་པའི་བསམ་གཏན་རང་བབས་སུ་འགྲུབ་པའི་གནད་ཡིན་ཞེས་ཀློང་ཆེན་མཛོད་ནས་གསུངས་སོ། ། སྣ་ནས་མི་གཏོང་བར་མཆུ་སོ་གཉིས་མ་རེག་ཙམ་དུ་ཁ་ནས་དལ་བུས་ནང་དུ་རྒྱུ་བ་སྙོམས་ལས་ཕྱིར་འཛིན་ཅུང་ཟད་ཙམ་བྱ་སྟེ། ཀློང་གསལ་ལས། ཕྱི་ནང་རླུང་ནི་དལ་ཞིང་མཉམ། ། ཡིད་ཙམ་ཕྱི་རུ་འདུར་བ་ཡི། ། རླུང་གི་འགྲོ་འོང་ཆད་པར་འགྱུར། །ཞེས་གསུངས་པས། རླུང་གི་འགྲོ་འོང་ཟད་པས་རྟོག་པའི་འཕྲོ་འདུ་ཟད་དེ་དབྱིངས་རིག་གཡོ་འགུལ་མེད་པར་སྡོད་པའོ། ། རིག་པའི་གནད་ནི་རིག་པ་ལུ་གུ་རྒྱུད་དབྱིངས་དང་ཐིག་ལེའི་ར་བར་བཅུག་ནས་མི་འབྲལ་བར་བྱ་བ་ནི་རིག་པའི་གནད་དེ། ཀློང་གསལ་ལས། རིག་གནད་ལུག་རྒྱུད་བཙོན་དུ་བཟུང་(ལུ་གུ་རྒྱུད་ཀྱི་རྗེས་སུ་མི་འབྲང་བར་དབྱིངས་ཀྱི་ནང་དུ་རིག་པ་གཏད་ནས་བལྟ་བར་བྱ་བ་ལ་བཙོན་འཛིན་ཟེར།) ཞེས་གསུངས་སོ། ། དེ་ཡང་སྒོ་གསུམ་གྱི་འཁྲུལ་འཁོར་དང་གནད་གསུམ་གྱི་སྒོ་ནི་ཕྱིའི་ནམ་མཁའི་དཀྱིལ་དུ་རིག་པ་ཐིམ་འགྲོ་བ་ལྟ་བུར་གཏད་པས་འོད་མདངས་སྔོ་རིབ་ཤིན་ཏུ་དག་པ་ཞིག་ཐོག་མར་སྣང་ལ། དེ་ནི་ཕྱིའི་དབྱིངས་ཞེས་བྱའོ། ། ཁ་ཅིག་གིས་ཕྱིའི་དབྱིངས་ནམ་མཁའ་སྤྲིན་མེད་རྐྱང་པ་དེ་ལ་ངོས་འཛིན་པ་ནི་ཤིན་ཏུ་མི་རིགས་ཏེ། ནམ་མཁའ་སྐྱེས་བུ་དང་འབྲེལ་བ་མ་གྲུབ་ལ་སྒྲོན་མ་སྐྱེས་བུ་ཡོད་མེད་ཀྱི་རྗེས་སུ་བྱེད་པའི་ཕྱིར་རོ། ། དེ་ལས་སྣང་བ་མཆེད་པའི་ཚུལ་དུ་འོད་ལྔའི་གདངས་ཁ་དོག་ལྔ་པོ་ཟ་འོག་ཁ་བྱེ་བ་ལྟ་བུའམ་ནམ་མཁའི་འཇའ་ཚོན་ལྟ་བུར་གསལ་བ་ནི། ནང་428

ཛ〉ལེ ཕབཀྱི ་པ། ན་༔༽ ང་གི་སྨོ ཕནགྲོགི་དབྱིངས་ཕྱི་རུ་གསལ་བ་ཞེས་བྱ་སྟེ། རྒྱུད་ལས། དབྱིངས་ནི་ཕྱི་དང་ནང་དུ་སྟེ། །ཕྱི་ནི་སྤྲིན་བྲལ་མཁའ་ལ་འཛིན། ། ནང་དབྱིངས་སྒྲོན་མ་དག་ཏུའོ། ། ཞེས་སོ། །དེ་ལྟར་དབྱིངས་རྣམ་དག་གི་སྒྲོན་མ་ཤར་བའི་ནང་དུ་ཐིག་ལེ་སྟོང་པའི་སྒྲོན་མ། ཀོ་མོག་གི་ཆུ་ལ་རྡོ་བོར་བའི་རི་མོའི་རྣམ་པར་ཐིག་ལེ་ཟླུམ་པོ་འོད་ལྔའི་མུ་ཁྱུད་ལ་སོགས་པར་སྣང་ཞིང་། དེར་རྒྱང་ཞགས་ཆུའི་སྒྲོན་མའི་གཟིགས་སྟངས་ཀྱིས་གཅུན་པས་ནང་གི་རིག་པ་ཤིན་ཏུ་དྭངས་ལ་ཡུལ་མེད་ཅིག་ཉམས་སུ་མྱོང་བ་དེ་ནི་ཤེས་རབ་རང་བྱུང་གི་སྒྲོན་མའི་ངོ་བོ་ཡིན་ནོ། ། དེ་ལས་ཡུལ་ཤེས་ཀྱི་ཤེས་རབ་རྣོ་ལ་མྱུར་བ་དང་ཚིག་དོན་ཀློང་རྡོལ་དུ་འཆར་བ་ནི་དེའི་རྩལ་ཡིན་ནོ། །དེ་ལས་ལྷག་མཐོང་གི་རིག་པ་རྡོ་རྗེ་ལུ་གུ་རྒྱུད་མུ་ཏིག་བསྟར་ལ་བརྒྱུས་པའམ། གསེར་གྱི་སྐུད་པ་ལྡིང་བ་ལྟར་སྣང་བ་ལ་ཤེས་རབ་ཀྱི་གདངས་ཞེས་བྱ་སྟེ་ངོ་བོ་གཅིག་ལ་ལྡོག་པ་གསུམ་གྱི་དབྱེ་བ་ངོས་ཟིན་དགོས་སོ། ། འདི་དག་མ་ཕྱེད་ན་ཇི་ལྟ་བུ་ཞིག་ཡིན་ཞེ་ན། ཀུན་མཁྱེན་གྱི་ཞལ་ནས། དེས་ཤེས་པ་ལ་ཤེས་རབ་རང་བྱུང་གི་སྒྲོན་མར་བཏགས། རེས་ནང་གདངས་ལ་བཏགས། རེས་ལུ་གུ་རྒྱུད་ལ་བཏགས་པས་མགོ་རྨོངས་པར་ཟད་དོ། ། ཞེས་གསུངས་པ་ལྟར་ཡིན་ལ། དེ་བཞིན་དུ་རྩ་བ་རྡོ་རྗེའི་ཚིག་རྐང་ལས། ལུས་ནི་མི་འགུལ་གཞི་དབྱིངས་ནམ་མཁའ་ལཿ དབྱིངས་ནི་རྣམ་པར་དག་པའི་ཐིག་ལེ་ལཿ འབེན་བཅས་རིག་པ་རྡོ་རྗེ་ལུག་རྒྱུད་ལཿ གཟིགས་སྟངས་གསུམ་གྱིས་མི་འགུལ་བར་བལྟ་སྟེཿ དབྱིངས་ནི་རྣམ་པར་དག་པའི་སྒྲོན་མ་ནིཿ ་སྙིང་ནང་ཨ་ཝ་རླུ་ཏིར་གནས་པ་དེཿ དཀར་འཇམ་རྩ་ཡི་སྒྲོན་མ་ཞེས་བྱ་བཿ དར་སྐུད་བརྐྱངས་པ་ལྟ་བུའི་ལམ་བརྒྱུད་ནསཿ ཐིག་ལེ་སྟོང་པའི་སྒྲོན་མ་ཉ་མིག་ལྟརཿ རྒྱང་ཞགས་ཆུ་ཡི་སྒྲོན་མ་ནས་སྣང་བཿ མཐོང་བ་མ་འགགས་གསལ་བར་བྱེད་པ་སྟེཿ སྒྲོན་མ་དེ་དག་མ་འདྲེས་མིག་ལམ་ནསཿ དབྱིངས་ནི་རྣམ་པར་དག་429

ཛའི མཅས་རྔོ སརི་ཆེ ཝོརི་ མ ཞགཛའིཔའི་སྒྲོན་མ་ནིཿ བར་སྣང་ཁམས་སུ་འཇའ་ཚོན་གུར་འདྲ་བཿ མཁའ་ལ་འཆར་ཏེ་གོམས་པ་ཚད་ཕྱིན་ནཿ ཡེ་ཤེས་སྐུ་དང་འོད་དུ་འཆར་བའོཿ ཐིག་ལེ་སྟོང་སྒྲོན་རྨ་བྱའི་མདོངས་ལྟ་བུཿ དབྱིངས་ཀྱི་སྒྲོན་མ་ཉམས་སུ་བླངས་པའི་དུསཿ འོད་དང་ཐིག་ལེ་ཤར་བའི་རྟགས་སུ་བསྟནཿ ཤེས་རབ་རང་བྱུང་སྒྲོན་མ་ཞེས་བྱ་བཿ སྐྱོན་དང་ཡོན་ཏན་མ་འདྲེས་གསལ་བའོཿ ཞེས་ཀྱང་གསུངས་པའི་ཕྱིར། དེ་ལྟར་མཐོང་བ་ལ་ཐོག་མར་མ་གོམས་པ་ལ་སྨིག་རྒྱུ་གཡོ་བཞིན་འགུལ་འཁྲིག་ཅན་དུ་འཆར་བ་དེ་ཉིད་ལྟ་སྟངས་ཀྱིས་རིམ་པར་ཁྲིད་ནས་གོམས་སུ་བཅུག་པས་ནང་གི་རྩ་ཁམས་རྣམས་འོད་དུ་ཅི་ཙམ་དྭངས་སྟོབས་ཆེ་བ་དེ་ཙམ་དུ་དབྱིངས་རིག་སྨིན་མཚམས་ལས་བྲལ་ནས། ཡུལ་རྐྱེན་ལ་ལྟོས་པ་ཇེ་ཆུང་ལ་སོང་ནས་སྣང་བ་བཞིའི་ཉམས་རྣམས་རིམ་གྱིས་འཕེལ་བར་འགྱུར་ལ་།ཕྱིས་ཟད་པའི་ས་ལ་སྐྱེལ་དགོས་ཏེ། ཚིག་དོན་རིན་པོ་ཆེའི་མཛོད་ལས། ཐོད་རྒལ་གྱི་སྣང་བ་དང་པོ་འཆར་དགོས། སྒོམ་དུ་མ་ཞེན་དགོས། ཕྱིས་ཟད་དགོས་ཏེ། རིག་པ་རླུང་དང་སྦྲགས་ནས་རང་སར་ཟིན་དགོས་པའི་ཕྱིར་ཏེ།རླུང་གི་ཆ་དག་དགོས། རིག་གདངས་ཀྱི་ཆ་འཕེལ་བ་ལས་སླར་ཡང་ནང་དབྱིངས་སུ་ཟད་དགོས། འདིའི་དགོངས་པ་རྟོགས་པར་དཀའ་བའི་གནད་དེ་ཁོ་བོས་ཀྱང་རིང་མོ་ཞིག་ནས་བླ་མའི་དྲིན་གྱིས་རྟོགས་པ་ཡིན་ནོ། ། ཞེས་གསུངས་པ་ལྟར་རྒྱུད་དུ་ངེས་ཤིང་ཉམས་སུ་ལེན་པར་བྱའོ། །བཞི་པ་དངོས་གཞི་དེ་ཉིད་ངོ་སྤྲོད་པ་ལ། ངོ་སྤྲོད་ཀྱི་ཁང་པ་དབེན་ཞིང་ནམ་མཁའ་ཡངས་པར། སྔ་དྲོ་ཉི་མ་རྩེ་ཤར་དང་ལྡན་པའི་དུས་སུ་ཚོགས་གཏོར་མཆོད་པ་རྒྱ་ཆེར་བཤམས་ལ་མཎྜལ་འབུལ། བླ་མའི་རྣལ་འབྱོར་གྱི་དམིགས་རིམ་ཕོག་ལ། དེ་ནས་གསོལ་བ་འདེབས་པ་ནི། བླ་མ་ཧོཿ རང་བཞིན་སྐྱེ་བ་མེད་པའི་མཁའ་ཀློང་ནསཿ ཆོས་སྐུ་ཀུན་བཟང་ཡབ་ཡུམ་ལ་430

༠ཡིན3སྡེ ཕབ ་ཤཱ་ ་སྦྱོཞིཟད ༤ད་ཅན་11 ཛིན)སྤྲོགསོལ་བ་འདེབསཿ ཁྲེགས་ཆོད་ཐོད་རྒལ་ལྟ་སྒོམ་མཐར་ཕྱིན་ནསཿ སྣང་བཞིའི་ཡེ་ཤེས་འཆར་བར་བྱིན་གྱིས་རློབསཿ སོ་ས་གླིང་གི་དུར་ཁྲོད་ཆེན་པོ་ནསཿ མཁའ་འགྲོའི་གཙོ་མཆོག་ལས་ཀྱི་དབང་མོ་ཆེ་ལ་གསོལ་བ་འདེབསཿཁྲེགས་ཆོད་ཐོད་རྒལ་ལྟ་སྒོམ་མཐར་ཕྱིན་ནསཿ སྣང་བཞིའི་ཡེ་ཤེས་འཆར་བར་བྱིན་གྱིས་རློབསཿ པདྨ་འོད་ཀྱི་གཞལ་ཡས་ཆེན་པོ་ནསཿ མཚོ་སྐྱེས་རྡོ་རྗེ་པདྨ་འབྱུང་གནས་ལ་གསོལ་བ་འདེབསཿ ཁྲེགས་ཆོད་ཐོད་རྒལ་ལྟ་སྒོམ་མཐར་ཕྱིན་ནསཿ སྣང་བཞིའི་ཡེ་ཤེས་འཆར་བར་བྱིན་གྱིས་རློབསཿ སྦས་ཡུལ་པདྨ་བཀོད་ཀྱི་ཞིང་ཁམས་སུཿ མ་ཅིག་ཡེ་ཤེས་མཚོ་རྒྱལ་ལ་གསོལ་བ་འདེབསཿ ཁྲེགས་ཆོད་ཐོད་རྒལ་ལྟ་སྒོམ་མཐར་ཕྱིན་ནསཿ སྣང་བཞིའི་ཡེ་ཤེས་འཆར་བར་བྱིན་གྱིས་རློབསཿ ཌཱཀྐི་ཚོགས་ཁང་གཏེར་སྒྲོམ་ཕུག་པ་རུཿརླངས་ཆེན་དཔལ་གྱི་སེང་གེ་ལ་གསོལ་བ་འདེབསཿ ཁྲེགས་ཆོད་ཐོད་རྒལ་ལྟ་སྒོམ་མཐར་ཕྱིན་ནསཿ ་སྣང་བཞིའི་ཡེ་ཤེས་འཆར་བར་བྱིན་གྱིས་རློབསཿཕྲིན་ལས་རྣམ་བཞིའི་འགྲོ་འདུལ་ཞིང་ཁམས་སུཿ ཀུན་བཟང་བདེ་ཆེན་རྒྱལ་པོ་ལ་གསོལ་བ་འདེབསཿ ཁྲེགས་ཆོད་ཐོད་རྒལ་ལྟ་སྒོམ་མཐར་ཕྱིན་ནསཿསྣང་བཞིའི་ཡེ་ཤེས་འཆར་བར་བྱིན་གྱིས་རློབསཿ ཁྱད་པར་ཀ་དག་ཆོས་སྐུར་བྱང་ཆུབ་ནསཿ ལྷུན་གྲུབ་སྣང་བཞིའི་ཆོས་ཟད་མཐར་ཕྱིན་ནསཿ འཕོ་བ་ཆེན་པོ་འཇའ་ལུས་སྐུར་གྲོལ་ཏེཿ འགྲོ་ཀུན་ཐམས་ཅད་གདོད་མའི་སར་འགོད་ཤོགཿ ཅེས་བརྒྱུད་པའི་གསོལ་འདེབས་ཀྱིས་བྱིན་བརླབས་ཕབ་པའི་མཐར། སློབ་མ་རྣམས་སྒོ་གསུམ་གྱི་འཁྲུལ་འཁོར་དང་། གནད་གསུམ་གྱི་འོད་གསལ་གྱི་སྣང་བ་ལ་བལྟར་བཅུག་ནས། ཀྱེ་སྐལ་ལྡན་སེམས་ཀྱི་བུ་རྣམས་མ་གཡེང་བར་ཉོན་ཅིག དེ་ཡང་འོ་སྐོལ་རྣམས་ཀྱི་ཙིཏྟ་རིན་པོ་ཆེའི་གསང་བའི་སྦུབས་ན་སངས་རྒྱས་ཐམས་ཅད་ཀྱི་དགོངས་པ་དང་དབྱེར་མེད་རིག་པའི་ཡེ་431

ཛའི མ་ཆོས་རྔོགས་པ་ཆེ ཡོའི་ མགཞགཛའིཤེས་འདུས་མ་བྱས་ཤིང་ལྷུན་གྱིས་གྲུབ་པ་གཞོན་ནུ་བུམ་པ་སྐུའི་བདག་ཉིད་ཅན་དུ་ཡེ་ནས་གསལ་འགྲིབ་མེད་པར་བཞུགས་པ་སྒོ་གསུམ་གནད་ཀྱིས་གཞི་བཟུང་།གནདགསུམ་གྱིས་བལྟས་པས་དེ་ཉིད་རྩ་ཀ་ཏི་ཤེལ་བུག་ཅན་ནས་རྒྱང་འ།གས་ཆུའི་སྒྲོན་མ་ནས་ཕྱིའི་དབྱིངས་ནམ་མཁའ་སྟོང་པ་མེ་ལོང་དང་འདྲ་བར་ནང་དབྱིངས་རྣམ་པར་དག་པའི་སྒྲོན་མ་བྱད་འདྲ་བ་འཇའ་ཚོན་ལྟ་བུར་ཤར་བ་འདིའོ། ། དེའི་ནང་དུ་ཐིག་ལེ་སྟོང་པའི་སྒྲོན་མ་རྨ་བྱའི་མདོངས་ལྟར་ཁ་དོག་ལྔ་ལྡན་གྱི་ཐིག་ལེ་ཟླུམ་པོ་ཞིག་གསལ་བ་འདིའོ། ། དབྱིངས་དང་ཐིག་ལེའི་ནང་དུ་རྟ་རྔ་ལ་མདུད་པ་བཏབ་པ་དང་། མུ་ཏིག་གི་དྲྭ་བ་དྲྭ་ཕྱེད་ལྕགས་ཐག་འདྲ་བ་སོགས་ཁ་དོག་སྔོན་པོ་སྦྲང་ཆར་བབས་པ་བཞིན་མང་པོ་འཆར་བ་དེ་ཉིད་རིག་པརྡོ་རྗེ་ལུ་གུ་རྒྱུད་ཅེས་བྱ་བ་ཡིན་ནོ། ། དེ་དག་རྣམས་ལ་བལྟས་པའི་ཚེ་སྣང་སྟོང་འཛིན་མེད་ཀྱི་ཤེས་པ་དྭངས་ལ་ཡུལ་མེད་པ་ཞིག་ཉམས་སུ་མྱོང་བ་དེ་ཤེས་རབ་རང་བྱུང་གི་སྒྲོན་མ་ཡིན་ནོ། ། འདི་ལྟར་མཐོང་བ་རྣམས་ནི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོའི་ཆོས་ཉིད་མངོན་སུམ་མཐོང་བ་ཡིན་ནོ། ། ཀློང་གསལ་ལས། རང་གི་རིག་རྩལ་སྐུ་ལྔ་ཤར། ། རྣམ་སྣང་མི་བསྐྱོད་རིན་ཆེན་འབྱུང་། ། སྣང་མཐའ་དོན་ཡོད་གྲུབ་པ་ཤར། ། ཅེས་པོས་རིག་པའི་ཡེ་ཤེས་འོད་གསལ་ཆེན་པོར་སྣང་བས་རྣམ་པར་སྣང་མཛད། འོད་གསལ་དེ་ཉིད་འཕོ་འགྱུར་མེད་པས་མི་བསྐྱོད་རྡོ་རྗེ། དེ་ཉིད་འཕེལ་ཆ་དང་བཅས་པས་རིན་ཆེན་འབྱུང་ལྡན། འོད་ཀྱི་སྣང་བ་ཚད་མེད་པས་སྣང་བ་མཐའ་ཡས། འོད་ལྔ་ལྷུན་གྲུབ་ཏུ་ཤར་བས་དོན་ཡོད་གྲུབ་པ་སྟེ།རིགས་ལྔའི་སངས་རྒྱས་རྣམས་ཀྱི་ཞལ་མངོན་སུམ་དུ་མཐོང་བ་ཡིན་ནོ། ། གཞི་དེར་སྣང་གཟུང་འཛིན་དང་བྲལ་བར་སྟོང་གསལ་དུ་སྒོམ་པ་ལམ། རིགས་ལྔ་སོ་སོའི་སྐུ་ཤར་དུས་འབྲས་བུའོ། ། ཐལ་འགྱུར་ལས། མེ་ལོང་མཉམ་ཉིད་སོ་སོར་432

༠ཡིན3ཞི ཕབ ་རྔགི 4ཚེ ཅད་ ་11 ཕར1སྤྲོརྟོག ། བྱ་གྲུབ་ཆོས་དབྱིངས་ཡེ་ཤེས་སོ། ། ཞེས་པས་འོད་གསལ་དེ་རྣམས་དྲི་མ་དང་བྲལ་ཞིང་སྐུའི་འཆར་གཞི་བྱེད་པས་མེ་ལོང་ཡེ་ཤེས། དེ་ཉིད་གང་དུ་དབྱེར་མེད་པས་མཉམ་ཉིད་ཡེ་ཤེས། བྱེ་བྲག་མ་འདྲེས་པར་སོ་སོར་འཆར་བས་སོར་རྟོག་ཡེ་ཤེས། མ་བཙལ་ལྷུན་གྱིས་གྲུབ་པས་བྱ་གྲུབ་ཡེ་ཤེས། དེ་ཐམས་ཅད་ཡེ་སྟོང་རྩ་བ་དང་བྲལ་བ་ཆོས་དབྱིངས་ཡེ་ཤེས་སོ། ། གཞི་དེ་ཉིད་ས་ལེ་སང་ངེར་བསྒོམ་པ་ལམ། དེ་མཐར་ཕྱིན་ནས་སྣང་སྲིད་འོད་གསལ་དུ་གསལ་དུས་འབྲས་བུའོ། ། རང་ཤར་ལས། དེ་བཞིན་གཤེགས་པའི་རིགས་དང་ནི། ། རྡོ་རྗེ་དང་ནི་རིན་ཆེན་རིགས། ། པདྨའི་རིགས་དང་ལས་ཀྱི་རིགས། ། ཞེས་འོད་གསལ་ཡེ་ཤེས་དང་དེ་བཞིན་གཤེགས་པ་ཐམས་ཅད་ཀྱི་གཤེགས་ཤུལ་ཡིན་པས་དེ་བཞིན་གཤེགས་པའི་རིགས། འོད་གསལ་དེ་ཉིད་འཕོ་འགྱུར་མེད་པས་རྡོ་རྗེའི་རིགས། ཡོན་ཏན་ཕུན་སུམ་ཚོགས་པ་འབྱུང་བས་རིན་པོ་ཆེའི་རིགས།སྣང་བ་ལ་སྐྱོན་གྱིས་མ་གོས་པས་པདྨའི་རིགས། དེ་ཉིད་ལ་གོམས་ན་ལྷག་མེད་འགྲུབ་པས་ལས་ཀྱི་རིགས་ཏེ་གཞི་དེའི་ངང་ལ་བསྒོམ་པ་ལམ་མཐར་ཕྱིན་དུས་ཕྱིར་མི་ལྡོག་པའི་འབྲས་བུའོ། ། ཀློང་གསལ་ལས། རིག་པའི་ཡོན་ཏན་འོད་ལྔ་གསལ། །ཞེས་པས། འོད་གསལ་དེ་རྣམས་དྲི་མ་མེད་པས་དཀར་པོ། རྩལ་མ་འགགས་པས་སེར་པོ། རང་བཞིན་དུ་རང་སྣང་བས་དམར་པོ། བྱ་བ་བྲལ་བས་ལྗང་གུ། འགྱུར་བ་མེད་པས་མཐིང་གའོ། ། གཞི་དེའི་ངང་ལ་ཁ་དོག་སྣང་འཛིན་དང་བྲལ་བར་བསྒོམ་པ་ལམ། འབྱུང་བའི་ཁམས་དབྱིངས་སུ་དག་པ་འབྲས་བུའོ། ། རང་ཤར་ལས། རིག་པ་རླུང་ལྔའི་རང་བཞིན་དུ། ། སེམས་ཅན་ཀུན་ལ་གནས་པའོ། ། ཞེས་པས། འོད་གསལ་གྱི་སྣང་བ་རྣམས་ཡེ་ཤེས་ཀྱི་དྲོད་དང་མ་བྲལ་བས་མེ་དང་མཉམ་པའི་རླུང་། འཁོར་འདས་ཀྱི་སྲོག་འཛིན་པས་སྲོག་འཛིན་གྱི་རླུང་། དེ་ཉིད་ལ་གོམས་པས་འཁོར་འདས་སོ་སོར་དབྱེ་བས་་ 433

ཛའི མ་ཆོསརྫོ སཔཆེ འཛའི མ ཞ ཙྭའི ་ ་དྭངས་སྙིགས་འབྱེད་པའི་རླུང་། དག་པ་དང་མ་དག་པ་ཀུན་ལ་ཁྱབ་པས་ཁྱབ་བྱེད་ཀྱི་རླུང་། དེ་ཉིད་མཐར་ཕྱིན་པར་འབད་པས་འཁོར་བའི་སྲོག་བཅད་ནས་མྱ་ངན་ལས་འདའ་བར་སྐྱེལ་བས་བསྐལ་བ་ལས་ཀྱི་རླུང་ངོ་། ། གཞི་དེའི་ངང་ལ་མ་བཅོས་པར་བསྒོམ་པ་ལམ། མཐར་ཕྱིན་པ་འབྲས་བུའོ། ། རང་ཤར་ལས།དེ་ཡང་རིག་པའི་ངོ་བོ་ལ། ། ཤེས་རབ་རྣམ་པ་ལྔ་དང་ལྡན། ། ཞེས་པས། འོད་གསལ་ཆོས་ཉིད་ཀྱིས་འཁོར་འདས་གཉིས་སུ་འབྱེད་པས་ཤེས་རབ། ཉམས་སྣང་གོང་འཕེལ་ལ་སོགས་པའི་ཡེ་ཤེས་ཀྱི་རྩལ་སྣང་སྡུད་པས་སྡུད་པའི་ཤེས་རབ།ཀུན་ལ་ཁྱབ་པས་ཁྱབ་བྱེད་ཀྱི་ཤེས་རབ། འོད་སྣང་འགྲོ་འོང་དང་བཅས་པ་བསྐྱོད་པས་བསྐྱོད་པའི་ཤེས་རབ། དེ་ཉིད་རྟོགས་ན་འཁོར་བ་ལས་སྒྲོལ་བས་སྒྲོལ་བའི་ཤེས་རབ་སྟེ། གཞི་དེ་ཉིད་བསྒོམ་པ་ལམ། མཐར་ཕྱིན་པ་འབྲས་བུའོ། ། ཀློང་གསལ་ལས། སྟོང་གསལ་རིག་པའི་ཡེ་ཤེས་ནི། ། མཁའ་འགྲོ་རྣམ་པ་ལྔ་དང་ལྡན། ། ཞེས་འོད་མཐིང་ག་སངས་རྒྱས་མཁའ་འགྲོ། དཀར་པོ་རྡོ་རྗེ་མཁའ་འགྲོ། སེར་པོ་རིན་ཆེན་མཁའ་འགྲོ། དམར་པོ་པདྨ་མཁའ་འགྲོ། ལྗང་གུ་ལས་ཀྱི་མཁའ་འགྲོ་སྟེ། མཁའ་འགྲོ་ལྔས་ཀྱང་ཞལ་མཐོང་བ་ཡིན་ནོ། ། དེ་ཉིད་ངང་ལ་མ་ཡེངས་པར་གནས་པ་ལམ། མཐར་ཕྱིན་པ་འབྲས་བུའོ། །མདོར་བསྡུས་ན་ཀློང་གསལ་ལས། རིག་པ་རྡོ་རྗེ་ལུ་གུ་རྒྱུད། ། མཐོང་བ་ཙམ་གྱིས་ཤེས་པ་དང་། ། ཤེས་པ་ཙམ་གྱིས་རྟོགས་པ་དང་། ། རྟོགས་པ་ཙམ་གྱིས་གྲོལ་བར་འགྱུར། ། ཞེས་དང་། ཐལ་འགྱུར་ལས། རང་གི་རང་བཞིན་གཤིས་ཀྱི་གནད། ། བརྗོད་པ་ཚིག་གིས་མ་ཡིན་པར། ། དབང་པོའི་ཡུལ་ལ་གསལ་བར་སྣང་། ། གཅེར་མཐོང་གྲོལ་བའི་བདག་ཉིད་དོ། ། ཞེས་གསུངས་སོ། ། དེ་ཡང་དབྱིངས་སྟོང་གསལ་འདུས་མ་བྱས་པ་ནི། ཤེས་རབ་ཀྱི་ངོ་བོ་ཀ་དག་ཁྲེགས་ཆོད་ཀྱི་དོན་དང་། རིག་པའི་རང་བཞིན་འོད་གསལ་གྱི་སྣང་བ་ནི། ལྷུན་གྲུབ་434

༠མིན༔སྒོ ཕབ ་བ ་སྦྱོཞི ཡིད་ཅན་སྔོཟུད་རྔན1སྤྲོཐོད་རྒལ་གྱི་དོན་ཏེ། དོན་ལ་སྣང་སྟོང་འདུ་འབྲལ་མེད་པ་ཡིན་ཏེ། ནོར་བུ་ཕྲ་བཀོད་ལས། དབྱིངས་ཀྱི་རང་བཞིན་ཤེས་རབ་སྐུ། ། རིག་པའི་རང་བཞིན་ཐབས་ཀྱི་སྐུ། ། འདུ་འབྲལ་མེད་པའི་ཚུལ་དུ་གནས། ། ཞེས་གསུངས། དེ་ལྟར་སྣང་བ་དེ་ཡང་ཀུན་རྫོབ་འཇིག་པའི་ཆོས་སུ་མེད་དེ། དོན་དམ་འདུས་མ་བྱས་པ་ཆོས་ཉིད་འགྱུར་བ་མེད་པའི་གནས་ལུགས་ཡིན་ཏེ། ཐལ་འགྱུར་ལས། རིག་པའིངོ་བོ་ལུ་གུ་རྒྱུད། ། འདས་དང་མ་འོངས་ད་ལྟ་ལ། ། སུས་ཀྱང་བྱས་པ་མ་ཡིན་པས། ། དེས་ནི་འདུས་མ་བྱས་པ་ཉིད། ། ལུ་གུ་རྒྱུད་ཀྱི་རང་བཞིན་ནི། །རྣམ་པར་རྟོག་པ་ཀུན་དག་པས། ། མ་འཁྲུལ་གཞི་ཡི་སངས་རྒྱས་སོ། ། མངོན་སུམ་བརྟེན་པའི་སྐལ་ལྡན་ལས། ། ཁམས་གསུམ་འཁོར་བའི་མིང་མེད་པས། །སྲིད་གསུམ་བརྡར་ཤ་ཆོད་པའོ། ། ཞེས་དང་། སྒྲོན་མ་སྣང་བྱེད་ལས། ཡེ་ནས་དེ་ལྟར་ཤར་ནས་ཡོད། ། སྐྱེས་བུའི་རྩོལ་བས་བྱུང་བ་ཡིན། ། དཀྱིལ་འཁོར་དེ་ཡིན་ལྷ་དེ་རང་། ། སྔགས་དང་ཕྱག་རྒྱ་མཆོད་པ་དེ། ། བསྐྱེད་དང་རྫོགས་པའི་རིམ་པ་སྟེ། ། སངས་རྒྱས་སེམས་ཅན་འཁོར་འདས་ཡིན། ། དབང་དང་སྡོམ་པ་དམ་ཚིག་ཡིན། ། རང་གི་བླ་མ་ལྷ་ཡང་ངོ་། ། ཞེས་གསུངས། འདི་ལྟ་བུའི་ཆོས་ཉིད་མངོན་སུམ་གྱི་དོན་མཐོང་བ་ནི། ཐོག་མའི་མགོན་པོ་ཀུན་ཏུ་བཟང་པོ་དང་སྐལ་བ་མཉམ་པ་ཡིན་ཏེ། གསང་བ་སྤྱོད་པ་ལས། འདི་ལྟར་སུ་ཡིས་མཐོང་བའི་མི། ། ཐོག་མའི་ཀུན་ཏུ་བཟང་པོ་དང་། ། སྐལ་བ་མཉམ་པ་ཁོ་ནའོ། །ཞེས་གསུངས་པས། དུས་དེ་རིང་ནས་སྣང་བ་བཞིའི་ཡོན་ཏན་མཐར་ཐུག་པའི་ཉམས་ལེན་ལ་བརྩོན་པར་བྱས་ཏེ། ཆོས་ཉིད་ཟད་པའི་བྱང་ཆུབ་ལ་རིག་པར་གྱིས་ཤིག ཅེས་བརྗོད། དེ་ལྟར་ངོ་ལེགས་པར་སྤྲད་པས་གནས་སྐབས་སུ་ཆོས་ཉིད་ཡིད་དཔྱོད་དུ་མ་ལུས་པར་མངོན་སུམ་དུ་མཐོང་། མཐར་ཐུག་མངོན་སུམ་དུ་མཐོང་བའི་གནད་ཀྱིས་འདི་ཙམ་ལ་ཚེ་དུས་བྱས་ཀྱང་རང་435

ཛའི མ་ཆོས་རྫོགས་ལ་ཆེ ཡོའི་ མགཞགཛའིབཞིན་སྤྲུལ་སྐུའི་ཞིང་དུ་འཚང་རྒྱ་བ་ཡིན་ནོ། །ལྔ་པ་རྗེས་སྣང་ཉམས་ཀྱི་འཆར་ཚུལ་བསྟན་པ་ལ་བཞི་ལས། ཀློང་གསལ་ལས། སྣང་བཞི་འཆར་ཚུལ་མ་ཤེས་ན། ། ས་ཟིན་མེད་པའི་སྐྱོན་ཉིད་འབྱུང་། །སྣང་བ་བཞི་རུ་ཤེས་པར་བྱ། ། ཞེས་གསུངས་པས། དང་པོ་ཆོས་ཉིད་མངོན་སུམ་གྱི་སྣང་བ་ནི་སྔར་བཤད་པ་ལྟར་སྒོ་གསུམ་གྱི་འཁྲུལ་འཁོར་དང་། སྒོ་ཡུལ་རླུང་གི་གནད་བཅས་ཏེ་བལྟས་པས། དབྱིངས་ཀྱི་ར་བར་རིག་པ་ཆུད་དེ་ཐིག་ལེ་སུམ་འབྲེལ་ཚུན་ཆད་མཐོང་བ་ནི། ཆོས་ཉིད་མངོན་སུམ་གྱི་སྣང་བ་ཡིན་ནོ། ། དེ་ལྟར་མཐོང་བའི་དགོས་པ་ནི། འདས་རྗེས་ལས། མངོན་སུམ་གནད་འདི་སུས་མཐོང་བ། ། ཁམས་གསུམ་ལྡོག་པ་མ་ཡིན་ནོ། ། ཞེས་གསུངས་སོ། །གཉིས་པ་ཉམས་གོང་འཕེལ་གྱི་སྣང་བ་ནི། གོང་བཞིན་ཉམས་སུ་བླངས་པས་དབྱིངས་རིག་སྨིན་མཚམས་དང་བྲལ་ཏེ་དབང་པོའི་མངོན་སུམ་པར་གསལ་ཞིང་། དབྱིངས་སྣང་འོད་ཀྱི་རང་བཞིན་དེ་ཡང་གྱེན་འགྲེང་། རྩིབས་ཤར་མཆོད་རྟེན་ལྟ་བུ་དང་། དྲྭ་བ་དྲྭ་ཕྱེད། མིག་མངས་རིས། མདའ་མདུང་རྩེ་ལྟ་བུ། ཉི་ཟླ་མཁར་ཐབས་ལ་སོགས་སྣ་ཚོགས་པའི་རྣམ་པ་འཆར་ཞིང་།དབང་པོ་རབ་ཉི་མ་གསུམ། འབྲིང་བདུན། ཐ་མ་ཉེར་གཅིག་ནས་སྔ་མ་ནུབ་ནས་ཕྱི་མ་འཆར་བ་དང་། ཐིག་ལེ་ཡང་སྲན་མ་ཙམ་དང་། མེ་ལོང་ཁམ་ཕོར་ཕུབ་ཙམ་གྱི་བར་ཇེ་ཆེ་དང་། རིག་པ་རྡོ་རྗེ་ལུ་གུ་རྒྱུད་ཀྱང་སྐར་མདའ་འཕྲོ་བ་ཙམ་དང་། འདབ་ཆགས་འཕུར་རྐྱེན་ཙམ་དང་། རི་དྭགས་རྩིབས་ལ་རྒྱུག་པ་དང་། ཤར་ན་དལ་བུས་རྒྱུ་བ་ཏྲེམ་དང་། བུང་བ་མེ་ཏོག་ལ་ལྡིང་བ་ཙམ་དུ་དལ་བར་འགྲོ། མཐར་ཐིག་ལེའི་ནང་དུ་རྡོ་རྗེ་སེམས་དཔའི་སྐུ་ཕྱེད་པ་དང་།རྐྱང་བ་རེ་འགུལ་འཁྲིག་བྲལ་བར་ཤར་བ་ནི་ཉམས་གོང་འཕེལ་གྱི་སྣང་བ་རྫོགས་པ་སྟེ། སྐབས་འདི་དག་ཏུ་འོད་སྣང་གྱེན་སྒྲེང་གི་ཚེ་ལྟ་སྟངས་ཐུར་དང་གྲུ་བཞི་436

༷༔ཡི༔ཞི ས་་ ་ཟུགི ་སྦྱོན ཆུད་ ་སྒྱུསྒྲོ འཇི་)སྤྲོལ་གཡས། ཟླུམ་པོ་ལ་གཡོན། རྩིབས་ཤར་ལ་མདུན། ཟླ་གམ་ལ་སྟེང་།མཁར་ཐབས་ལ་མཉམ་པར་བལྟ་བ་གནད་ཡིན་གསུངས། དེ་ལྟར་མཐོང་བའི་དགོས་པ་ནི། ཀློང་གསལ་ལས། སྐུ་ཤར་ཉམས་ཀྱི་འཕེལ་རྫོགས་ན། ། བར་དོའི་སྣང་བ་འདིར་ཆོད་པས། ། ལོངས་སྤྱོད་ངོས་ཟིན་བར་དོ་སྟོངས། ། ཞེས་གསུངས་སོ། །གསུམ་པ། རིག་པ་ཚད་ཕེབས་ཀྱི་སྣང་བ་ནི། དབྱིངས་ཀྱི་སྣང་བ་ཐམས་ཅད་རྒྱས་ཐེབས་པས་འབྱུང་བཞིའི་སྣང་བ་དག་སྟེ། འོད་གསལ་གྱི་སྣང་བ་འབྱམས་ཀླས་པའི་དབྱིངས་སུ་ཐིག་ལེ་རེ་རེའི་ནང་དུ་རྣམ་སྣང་ལ་སོགས་པའི་ཡབ་རྣམས་དང་དབྱིངས་ཕྱུག་མ་ལ་སོགས་པའི་ཡུམ་སྟེ། རིགས་ལྔའི་ཚོམ་བུ་ལྔ་ཚན་གྱི་དཀྱིལ་འཁོར་ཚད་མེད་པ་འཆར། དེ་ལས་འོད་ཟེར་གྱི་སྣང་བ་རང་ལུས་དང་འབྲེལ་བར་སྣང་བ་ནི་རིག་པ་ཚད་ཕེབས་ཀྱི་སྣང་བ་སྟེ། དེའི་དུས་སུ་ཕྱིའི་སྣང་བ་འོད་གསལ་དུ་གྲོལ་བས་གདོས་བཅས་ཀྱི་སྣང་བ་དང་བྲལ། ནང་སྒྱུ་ལུས་འོད་གསལ་དུ་གྲོལ་བས་ཟག་བཅས་ཀྱི་འཛིན་པ་དག གསང་བ་སེམས་ཉིད་འོད་གསལ་དུ་གྲོལ་བས་འཁྲུལ་བའི་སྣང་བ་ནུབ་པས་ལས་དང་བག་ཆགས་ཀྱི་འབྲེལ་བ་ཆད་པ་སྟེ། ཀློང་གསལ་ལས། རིག་པ་ཚད་ཕེབས་སྣང་བ་ཡིས། །ཕྱི་ནང་གཟུང་འཛིན་གདོས་བཅས་གྲོལ། ། ཞེས་དང་། འདས་རྗེས་ལས།རིག་པ་ཚད་ཕེབས་སྣང་བ་ཡིས། ། ལོངས་སྤྱོད་རྫོགས་པའི་སྐུ་ངོས་ཟིན། ། ཞེས་གསུངས་པ་ལྟར། ཚད་ལ་ཕེབས་པའི་གནས་སྐབས་སུ་མ་བསྒོམ་ཡང་ཆོག་ལ།མཐར་ཐུག་ལོངས་སྐུའི་ཞིང་ཁམས་སུ་སྤྱོད་པར་འགྱུར་རོ། །བཞི་པ་ཆོས་ཉིད་ཟད་པའི་སྣང་བ་ནི། ཕྱི་ཉམས་སྣང་གི་འཕེལ་ཟད།ནང་སྒྱུ་ལུས་ཀྱི་ཆོས་ཟད། གསང་བ་རྟོག་ཚོགས་ཀྱི་སེམས་ཟད་པས་འཁྲུལ་བའི་སྣང་བ་ཐམས་ཅད་རང་དག་པས་སྣང་དང་མི་སྣང་དུ་འཛིན་པའི་བློ་ཟད་ནས།437

ཛ〉 མ་ཆོས་རྫོགས་པ་ཆེ ཡོའི་ མཕནཞ ཛའིའོད་ཀྱི་ནང་ནས་རི་མོ་ཙམ་སྣང་བ་ལས་འཁོར་འདས་ཀྱི་འདུ་ཤེས་བྲལ། སྣང་བ་ཅིའི་ངོ་བོར་མ་གྲུབ་པས། འབྱུང་བའི་དགྲས་མི་ཚུགས། འགྲོ་འདུག་གི་སྣང་བ་དག མངོན་ཤེས་དང་རྫུ་འཕྲུལ་ལ་ཐོགས་པ་མེད། ཐུགས་རྗེའི་ཆ་ལས་ཡེ་ཤེས་ཀྱི་སྣང་བ་མ་འགག་པར་གསལ། ཕུང་པོའི་ཟག་པ་ཕྱིར་མི་ལྡང་བར་སངས་རྒྱས་ནས། འཕོ་བ་ཆེན་པོའི་སྐུ་ཆུ་ཟླ་ལྟ་བུས་འགྲོ་དོན་བྱེད་པ་སྟེ། ཐལ་འགྱུར་ལས། དེ་ལྟར་ལུས་འབྱུང་རྒྱུན་ཆད་ནས། ། ཟག་བཅས་ཕུང་པོ་མི་སྣང་བར། །འདི་ལ་མངོན་པར་འཚང་རྒྱ་བའོ། ། ཞེས་གསུངས། གནས་སྐབས་སུ་སྣང་བཞིའི་ཚད་ཟིན་པའི་ས་མཚམས་ཕྱེད། མཐར་ཐུག་ཆོས་ཟད་ཀྱི་སྣང་བ་མཐོང་ནས། ལྷག་མེད་དུ་འཚང་རྒྱ་བར་འགྱུར་རོ། །དྲུག་པ་མཐའ་རྟེན་མན་ངག་ལ་བཞི་སྟེ། རྩ་བ་རྡོ་རྗེའི་ཚིག་རྐང་ལས།མི་འགུལ་གསུམ་ལ་གནད་ཀྱི་གཞི་བཅའ་བཿ སྡོད་པའི་གནད་གསུམ་གྱིས་ནི་ཚད་བཟུང་བླཿ ཐོབ་པའི་མན་ངག་གསུམ་གྱིས་གཟེར་གདབ་པཿ གདེང་བཞིས་འོད་སྐུར་གྲོལ་བའི་ཚད་ཉིད་དོཿ ཞེས་དང་། ཀློང་གསལ་ལས།མཐའ་རྟེན་མན་ངག་རྣམ་པ་བཞི། ། གོང་མའི་རྒྱབ་ཏུ་མེད་ཐབས་མེད། ། ཅེས་གསུངས།དང་པོ་མི་འགུལ་བ་གསུམ་ལ་གཞི་བཅའ་བ་ནི། ཐལ་འགྱུར་ལས། མི་འགུལ་གསུམ་ལ་གཞི་བཅས་པ། ། རླུང་སེམས་ཚད་ལ་ཕེབས་པའོ། ། ཞེས་པས།ལུས་བཞུགས་སྟངས་གསུམ་ལས་སུ་རུང་བར་བྱ་སྟེ། དེ་ཡང་ལུས་མ་འགུལ་བས་རྩ་མི་འགུལ། རྩ་མ་འགུལ་བས་མིག་མི་འགུལ། མིག་མ་འགུལ་བས་རླུང་མི་འགུལ། རླུང་མ་འགུལ་བས་སེམས་མི་འགུལ། དེས་འགྱུ་བྱེད་ཀྱི་རྟོག་པ་རྒྱུན་ཆད་ནས་རིག་པ་གཡོ་མེད་དུ་གནས་པའོ། །མིག་གཟིགས་སྟངས་གསུམ་ལས་མི་འགུལ་བར་བྱ་སྟེ། དེ་ཡང་རིག་པའི་གནད་རྩ། རྩའི་གནད་སྒོ། སྒོའི་གནད་438

པོའི3སྡི ཕབ ་ཤཱ་ ཆེད་༔སྒོ ཕནང་ ་རྗོ ཕར1སྤྲོསྒྲོན་མ་(ཐིག་ལེ་སྟོང་པའི་སྒྲོན་མ། རིག་པ་དབྱིངས་ཀྱི་སྒྲོན་མ། ཤེས་རབ་རང་བྱུང་སྒྲོན་མ། རྒྱང་ཞགས་ཆུ་བོ་སྒྲོན་མ་སྟེ་བཞིའོ་)ཡིན་པའི་ཕྱིར། རྩ་མ་འགུལ་བས་མིག་མི་འགུལ། མིག་མ་འགུལ་བས་སྒྲོན་མ་མི་འགུལ། སྒྲོན་མ་མ་འགུལ་བས་སེམས་མ་འགུལ། སེམས་མ་འགུལ་བས་རྟོག་ཚོགས་མི་འབྱུང་ཞིང་དབྱིངས་རིག་འདུ་འབྲལ་མེད་པའི་དགོས་པ་ཡོད་དོ། ། རིག་པ་ནི་འོད་གསལ་གྱི་སྣང་བ་མངོན་སུམ་དུ་མཐོང་བ་ལས་མི་འགུལ་བར་བྱ་སྟེ། དེ་ཡང་འོད་གསལ་གྱི་སྣང་བ་འགགས་མེད་དུ་ཤར་བ་གཟུང་འཛིན་གྱིས་མ་བསླད་པར་རང་ཤར་རང་གྲོལ་དུ་བསྐྱངས་པས་སྣང་བཞིའི་འཆར་སྒོ་ཇེ་གསལ་ཇེ་བརྟན་དུ་འཆར་བར་འགྱུར་རོ། །གཉིས་པ་སྡོད་པ་གསུམ་གྱི་ས་ཚད་བཟུང་བ་ནི། དབྱིངས་རིག་ལ་ཡུན་རིང་བར་གནས་པ་བརྟན་པའི་ཚད་སྡོད་པ་གསུམ་འབྱུང་སྟེ། ཕྱི་སྣང་བ་སྐྱོད་བྱེད་ཀྱི་རླུང་ཟད་པས། དབྱིངས་རིག་འགྲོ་འོང་མེད་པར་སྡོད། ནང་ཕུང་པོ་སྐྱོད་བྱེད་ཀྱི་རླུང་ཟད་པས་ལུས་གཡོ་འགུལ་མེད་པར་སྡོད། གསང་བ་རྟོག་པ་སྐྱོད་བྱེད་ཀྱི་རླུང་ཟད་པས་རྣམ་རྟོག་འགྱུ་མི་སྲིད་པར་སྡོད་པའོ། ། སྐབས་འདིར་ཚད་རྨི་ལམ་གྱིས་བཟུང་བ་དང་། རྟགས་ལུས་ངག་ཡིད་གསུམ་ལ་འཆར་བ་གཉིས་འབྱུང་སྟེ། རྩ་བ་རྡོ་རྗེའི་ཚིག་རྐང་ལས། འདི་དག་ཏུ་ཚད་རྨི་ལམ་གྱིས་བཟུང་བཿ རྟགས་སྒོ་གསུམ་ལ་འཆར་བ་སོགས་རྫོགས་ཆེན་གཞན་དང་མཐུན་ནོ་གསུངས། དེས་ན་གསང་བ་སྒྲ་རྒྱུད་ལས། རབ་ལ་ཆང་ལ་འབྲིང་གིས་ཤེས། ། ཐ་མ་འགྱུར་བར་ངེས་པ་སྟེ། ། ཞེས་དབང་པོ་རྣོན་པོ་དང་བརྩོན་འགྲུས་རབ་ཏུ་གྱུར་པ་རྣམས། ལས་དང་བག་ཆགས་ཀྱི་འབྲེལ་བ་ཆོད་པས་སྐྱེ་བ་འདི་ཉིད་དུ་འཚང་རྒྱ་བའི་རྟགས་སུ་རྨི་ལམ་དབྱིངས་སུ་དག གཉིད་འོད་གསལ་དུ་འཆར། འབྲིང་རྨི་ལམ་དུ་ཤེས་པ་སྤྲུལ་བསྒྱུར། ཉིན་པར་སྣང་གྲགས་439

ཛའི མ་ཆོས་རྫོ ས་པ་ཆེནཡོའི་ མགཞ ཛའིཀྱི་ཆོས་ཐམས་ཅད་རང་བཞིན་མེད་པར་མི་ལམ་སྒྱུ་མ་ལྟར་གོམས་པ་དང་།ལུས་མང་པོར་སྤྲུལ་པ་དང་གཅིག་ཏུ་སྡུད་པ་དང་། གཅིག་ནས་གཅིག་ཏུ་བསྒྱུར་བ་སོགས་བྱས་ནས་མཐར་ཀ་དག་ཏུ་འཇོག་པ་སོགས་ལ་གོམས་པར་བྱས་པས་མཚན་མོའི་དུས་སུ་རྨི་ལམ་ངོས་ཟིན་ནས། ཉིན་པར་བཞིན་སྤྲུལ་སྒྱུར་བ་སོགས་ནུས་ན་བར་དོར་འཚང་རྒྱ་བའོ། ། བདེ་གཤེགས་རིགས་ལྔའི་ཞིང་ཁམས་རྣམས་སུ་དེ་བཞིན་གཤེགས་པ་རིགས་ཀྱི་བདག་པོ་ལ་ཆོས་ཉན་པའི་འཕེན་པ་བཏང་སྟེ་དྲན་བཞིན་ཉལ་ནས་རྨི་ལམ་དུ་དེ་བཞིན་གཤེགས་པ་དེ་དག་ལས་ཆོས་ཉན་པའང་འོང་ལ་རྒྱས་པར་ཀློང་ཆེན་མཛོད་བདུན་སོགས་ལས་ཤེས་པར་གྱིས་ཤིག གོམས་པ་ངེས་པ་ལས་བར་དོར་འཚང་རྒྱ། ཐ་མ་བག་ཆགས་ངན་པའི་རྨི་ལམ་རྒྱུན་ཆད་ནས་བཟང་པོ་ཤ་སྟག་ཏུ་རྨི་བ་ནི་རང་བཞིན་སྤྲུལ་སྐུའི་ཞིང་དུ་སྐྱེ་བ་ཡིན་ནོ། ། རྟགས་སྒོ་གསུམ་ལ་འཆར་བ་ནི། སྣང་བ་བཞི་རེ་རེ་ལ་རྟགས་གསུམ་གསུམ་སྟེ་བཅུ་གཉིས་འཆར་རོ། །༡ ཆོས་ཉིད་མངོན་སུམ་གྱི་རྟགས་གསུམ་ནི། ལུས་རུས་སྦལ་མཁར་གཞོང་འཇམ་པོར་བཅུག་ན་གཡོ་འགུལ་མེད་པར་འཇུག་པ་ལྟར་བྱ་བྱེད་གཡོ་འགུལ་མེད་པར་འདུག་ཚུགས། ངག་ལྐུགས་པ་ལྟར་སྨྲ་སྙིང་མི་འདོད། སེམས་འདབ་ཆགས་རྙི་ལ་ཟིན་པ་ལྟར། འགྲོ་བ་ལྟར་སྣང་ཡང་གར་གཏད་དུ་སྡོད་པའོ། །༢ ཉམས་གོང་འཕེལ་གྱི་རྟགས་གསུམ་ནི། ལུས་སྐྱེས་བུ་ནད་ཀྱིས་གདུངས་པ་ལྟར་བྱི་དོར་དང་རྒྱན་གྱི་སྒེག་ཆོས་དང་བྲལ། ངག་སྨྱོན་པ་ལྟར་ལྟོས་མེད་བྱུང་རྒྱལ་དུ་སྨྲ། སེམས་སྐྱེས་བུ་ཙི་དུག་གིས་ལན་བདུན་མྱོས་པའི་ཤེས་པ་ལྟར་འཁོར་བའི་བྱ་བ་ལ་བློ་མི་འཇུག་པའོ། །༢ རིག་པ་ཚད་ཕེབས་ཀྱི་རྟགས་གསུམ་ནི། ལུས་གླང་པོ་ཆེ་འདམ་དུ་440 ཛེ

ཐོ〉ལེ ཕབ ་པ ན་མི ང་གི་སྔོནཛིནགྲོཚུད་པ་གཞན་ལ་མི་ལྟོས་པར་རང་སྟོབས་ཀྱིས་ཐོན་པ་ལྟར་འབྱུང་བ་ལྔ་ལ་ཐོགས་པ་མེད་པར་འགྲོ ངག་གྲུལ་བུམ་གྱི་ཕྲུ་གུས་གླུ་བླངས་ན་ཡིད་འཕྲོག་པ་ལྟར་ཅི་སྨྲས་གཞན་གྱི་རྣ་བར་འཇུག་ཅིང་ཕན་ཐོགས་པའོ། ། སེམས་སྐྱེས་བུ་འབྲུམ་ནད་བྱུང་བའི་སྐྱེས་བུ་ལ་སླར་འབྲུམ་ནད་མི་འབྱུང་བ་ལྟར་ཕྱིན་ཆད་ཁམས་གསུམ་དུ་མི་ལྡོག་པར་གདེངས་ཐོབ་པའོ། །༤ ཆོས་ཉིད་ཟད་པའི་རྟགས་གསུམ་ནི། ལུས་དུར་ཁྲོད་ཀྱི་རོ་ལྟར་གཤེད་མ་བརྒྱས་བསྐོར་ཀྱང་ཡ་ང་དང་བག་ཚ་མེད། ངག་བྲག་ཆ་ལྟར་གཏམ་གྱིཟུངས་ཟད་དེ་ཕ་རོལ་གྱི་རྗེས་སུ་བཟློ་བའོ། ། སེམས་སྐྱེས་བུའི་སྙིང་ལ་ཟིན་པའི་རྣམ་ཤེས་མྱུར་དུ་ཐོན་པ་ལྟར་སྐད་ཅིག་གཅིག་གིས་བག་ཆགས་ཀྱི་ཕུང་པོ་བཅས་མི་སྣང་བར་གདོད་མའི་ས་ལ་འཚང་རྒྱ་ནུས་པའོ། །གསུམ་པ་ཐོབ་པ་གསུམ་གྱི་གཟེར་གདབ་པ་ནི། ཀློང་གསལ་ལས། ཐོབ་པ་གསུམ་གྱི་གཟེར་གདབ་པས། ། ཟག་བཅས་ཕུང་པོ་མི་སྣང་ངོ་། ། ཞེས་པ་ལྟར་འདིར་སྐྱེ་བ་ལ་རང་དབང་ཐོབ་པ་དང་། འཇུག་པ་ལ་རང་དབང་ཐོབ་པ།རླུང་སེམས་ལ་རང་དབང་ཐོབ་པ་བཅས་གསུམ་ཡོད་དོ། །༡ སྐྱེ་བ་ལ་རང་དབང་ཐོབ་པ་ནི། སྐྱེ་བ་ལ་རང་དབང་ཐོབ་པས འཕོ་བ་ཆེན་པོའི་སྐུར་བཞེངས་ཏེ་སེམས་ཅན་གྱི་དོན་མཛད་འདོད་ན་སྣང་བ་རྣམས་རིམ་གྱིས་ཟད་པ་ལག་སོར་ལྔ་འོད་ཀྱིས་དཀྲིགས་པར་སྣང་བ་ལ་ཤེས་པ་གཏད་པས་སྣང་བ་རང་ལོག་ནས་སྣོད་བཅུད་ཀྱི་རྟེན་དང་བརྟེན་པ་ཆུ་ཟླ་དང་རྨི་ལམ་ལྟར་མཐོང་ལ་རང་ལུས་ཀྱང་མེ་ལོང་གི་གཟུགས་བརྙན་ལྟར་སྣང་ལ་རང་བཞིན་མེད་པར་ཟང་ཐལ་བ་ཙམ་དུ་རང་གིས་མཐོང་ལ། གཞན་གྱི་མིག་མ་དག་པས་དེ་ལྟར་མི་མཐོང་བ་སྟེ། དཔེར་ན་སྔོན་སློབ་དཔོན་ཆེན་པོ་པདྨའི་སྐུ་ལ་མུ་ཁྲི་བཙན་པོས་ཕྱག་གིས་བཏུད་པས། སྟན་ལ་རེག་པའི་ལོ་རྒྱུས་བཞིན་ནོ། ། དེ་ལྟ་441

ཛའིདམ་ཆོས་རྫོགས་པ་ཆེ ཡོའི་ མགཞགཛའི་བུའི་སྣང་བྱེད་ཆུ་ཟླ་ལྟ་བུའི་འཕོ་བ་ཆེན་པོའི་སྐུར་བཞེངས་ནས་འགྲོ་དོན་བྱེད་ནུས་པའི་རང་དབང་ཐོབ་པ་དང་། གཞན་ཡང་བསམ་གྱིས་མི་ཁྱབ་པའི་སྤྲུལ་པ་འགྱེད་ནས་རིགས་དྲུག་སོ་སོའི་གནས་སུ་དོན་མཛད་ཅིང་། དེའི་ཚེ་མི་ལ་སོགས་པའི་སེམས་ཅན་ལ་རིག་པ་བཅུག་ན་མཚམས་མེད་པ་ལྔ་བྱས་པ་ཡང་འདི་ཉིད་ལ་འབྱུང་བ་རང་སར་དག་ནས་འཚང་རྒྱ་སྟེ། དེ་ལ་རིག་པར་རང་བྱུང་གི་ཡེ་ཤེས་གཞི་ལ་གནས་པའི་གནད་ཀྱིས་སོ། ། དེའི་ཚེ་ཕྱི་སྣོད་ཀྱི་ལྗོན་ཤིང་ནོར་བུ་སོགས་བེམ་པོ་གང་ལ་རིག་པ་བཅུག་ཀྱང་འགུལ་བ་དང་ཆོས་ཀྱི་སྒྲ་འབྱིན་པ་སོགས་ཕུལ་དུ་བྱུང་བའི་ངོ་མཚར་གྱི་ལྟས་མང་པོ་སྟོན་ནུས་པ་འོང་ངོ་། །༢ འཇུག་པ་ལ་རང་དབང་ཐོབ་པ་ནི། གདོད་མའི་ནང་དབྱིངས་སུ་འཇུག་པར་འདོད་ན། འཇུག་ཁ་མར་གཞན་དོན་རླབས་པོ་ཆེ་མཛད་ན།སེམས་ཅན་སུམ་སྟོང་ཙམ་ལ་རིག་པ་གཏད་པའི་མོད་ལ་ལས་ལ་བཟང་ངན་མེད་པའི་གནད་ཀྱིས་སེམས་ཅན་དེ་རྣམས་ཉོན་མོངས་པའི་འཆིང་བ་ལས་གྲོལ་བར་མཛད་ཅིང་། སྲིན་བུ་རྣམས་ཀྱང་འོད་དུ་ཡལ་བ་དང་། ན་བུན་ནམ་མཁའ་ལ་དེངས་པ་བཞིན་ནང་དབྱིངས་སུ་ཞུགས་ནས་སྐུ་དང་ཡེ་ཤེས་འདུ་འབྲལ་མེད་པར་བཞུགས་པའི་དབང་ཐོབ་པའོ །༢ རླུང་སེམས་ལ་རང་དབང་ཐོབ་པ་ནི། རླུང་སེམས་ལས་སུ་རུང་བས་རླུང་གི་ཡོན་ཏན་ཐམས་ཅད་འབྱུང་ཞིང་། དེ་ཡང་འབྱུང་བ་བཞི་ལ་ཐོགས་པ་མེད་པར་འགྲོ་ཞིང་ནམ་མཁའ་ལ་བྱ་བཞིན་ལྡིང་བ་དང་། ལུས་ལས་ཆུ་འཁྲུག་པ་དང་མེ་འབར་བ་དང་ལུས་འདོད་དགུར་བསྒྱུར་ནས་སྐྱེ་བོ་གཞན་ལ་སྟོན་ནུས་པ་དང་། མངོན་པར་ཤེས་པ་ཐོགས་མེད་དུ་འཆར་བའོ། ། དེ་ལྟར་ལུས་རྡུལ་ཕྲན་དུ་དེངས། འོད་དུ་གསལ་བས་སྐྱེས་འཇུག་སོགས་ལ་རང་དབང་ཐོབ་པ་རྣམས་ཐོད་རྒལ་ཁོ་ནའི་ཁྱད་ཆོས་ཡིན་ལ། ཁྲེགས་ཆོད་ལ་ལུས་རྡུལ་ཕྲན་དང་442

ཛའིལེ ཕབ ་པ། ན་མིན་ ཇ་གི་སྔོ ལྷུནཀྲོནེ༷༷སེམས་ཆོས་ཉིད་དུ་དེངས་ནས་ཀ་དག་གི་སར་གྲོལ་བ་ཙམ་ལས་མེད་པའི་ཕྱིར་རོ། ། ་བཞི་པ་གདེངས་བཞིའི་གྲོལ་ཚད་བསྟན་པ་ནི། མུ་ཏིག་ཕྲེང་བ་ལས།ཚད་ནི་གདེངས་བཞིའི་རྣལ་འབྱོར་ཉིད། ། ཅེས་དང་། རིན་ཆེན་སྤུངས་པ་ལས། མི་འགྱུར་ལྟ་བའི་གདེངས་ཆེན་བཞིས། ། མི་ལྡོག་ཡེ་ཤེས་ཚད་ཀྱང་བཟུང་། ། ཞེས་པས། ཡར་གྱི་གདེངས་གཉིས་ནི། དཀོན་མཆོག་གི་ཡོན་ཏན་ཐོས་ཀྱང་ཐོབ་ཏུ་རེ་བ་དང་། མ་ཐོབ་ཀྱིས་དོགས་པ་མེད་པའི་གདེངས་ཏེ།རང་རིག་ལས་གཞན་པའི་སངས་རྒྱས་མེད་པར་རྟོགས་པའི་ཕྱིར་རོ། ། མར་གྱི་གདེངས་གཉིས་ནི། འགྲོ་དྲུག་གི་སྡུག་བསྔལ་དང་ཚེ་ཚད་ཐོས་ཀྱང་འཁོར་བར་མི་ལྟུང་དུ་རེ་བ་དང་། ལྟུང་གིས་དོགས་པ་མེད་པ་སྟེ། རང་རིག་ཡེ་ནས་འཁྲུལ་བ་དང་བྲལ་བར་ཤེས་ནས་འཁོར་བར་འཁྱམས་མཁན་མ་གྲུབ་པར་ཐག་ཆོད་པའི་ཕྱིར་རོ། ། མཐའ་རྟེན་གྱི་མན་ངག་དེ་དག་གི་དགོས་པ་ནི། ཀློང་གསལ་ལས། མཐའ་རྟེན་དག་གི་མན་ངག་གིས། ། གོང་མའི་ཡོན་ཏན་མཐའ་རུ་ཕྱིན། །ཞེས་གསུངས་པའོ། ། རྗེས་འབྲས་བུ་གྲོལ་ཚུལ་ནི། རྩ་བ་རྡོ་རྗེའི་ཚིག་རྐང་ལས། དབང་པོ་རབ་འབྲིང་ཐ་གསུམ་དུ་གསུངས་ཏེཿ དང་པོ་ནི། རྣལ་འབྱོར་པ་བརྩོན་འགྲུས་ཅན་གྱིས་སྣང་བཞིའི་ཡོན་ཏན་མཐར་ཕྱིན་ནས་ཉོན་མོངས་པ་ཕྲ་རགས་ལས་གྲོལ་ཏེ། འབྱུང་ལུས་ཀྱི་གདོས་བཅས་ཐམས་ཅད་དག་ནས་སྐྲ་སེན་སྙིགས་མ་ཙམ་མ་གཏོགས་ཕུང་པོ་ལྷག་མ་མེད་པར་ཡང་དག་པར་རྫོགས་པར་འཚང་རྒྱ་སྟེ། རྩ་བ་རྡོ་རྗེའི་ཚིག་རྐང་ལས། ཡང་དག་པར་རྫོགས་པའི་སངས་རྒྱས་ནི་ཕུང་པོ་ལྷག་མ་མེད་པར་འཚང་རྒྱའོཿ ཞེས་གསུངས་པ་བཞིན་ནོ། །མངོན་པར་རྫོགས་པར་སངས་རྒྱས་པ་ནི། རྩ་བ་རྡོ་རྗེའི་ཚིག་རྐང་ལས།443

ཛཇི མ་ཆོས་རྫོགས་སྡ་ཆེ འསྒོའི་ མ ཞགཛའིདེ་ཡང་དབང་པོ་རབ་ཚེ་འདིར་ས་རྣམས་རིམ་གྱིས་བསྒྲོད་ནས་གདོས་བཅས་ཀྱི་ཕུང་པོ་ལྷག་མ་དང་བཅས་པ་བོར་ནས་འཚང་རྒྱ་བར་འགྱུར་ཏེཿ ཞེས་དང་།མངོན་པར་རྫོགས་པར་སངས་རྒྱས་པ་ནིཿ ནམ་མཁའ་དག་པ་དང་ ཿའཇའ་དང་ཿ མེ་ཏོག་ཆར་དང་ཿ ས་གཡོས་པ་དང་ཿ སྒྲ་དང་དྲི་དང་ཿགདུང་དང་སྐུ་གསུང་ཐུགས་རང་བྱུང་དང་ཿ རིང་བསྲེལ་ལ་སོགས་མངོན་པར་སྟོན་ནས་འཚང་རྒྱའོཿ ཞེས་གསུངས་པ་བཞིན་རྣལ་འབྱོར་པ་དེ་གཤེགས་པའི་ཚེ་རྟགས་འདི་རྣམས་བྱུང་ན་མངོན་པར་རྫོགས་པར་སངས་རྒྱས་པའི་རྟགས་ཡང་དག་པ་ཡིན་ནོ། །དེ་ཡང་སྔ་མ་ནི་སྔོན་གྱེར་སྒོམ་ཞིག་པོའི་སློབ་མགཉིས་རྡོ་མཚོན་གྱིས་ཕུག་པར་འོད་ཕུང་དུ་གྱུར་ནས་ནམ་མཁར་དེངས་པ་དང་། གཞན་བསྟན་པ་ལ་གཞུག་པའི་སྐྱེ་བོ་མང་པོས་མཐོང་བར་རྣལ་འབྱོར་གྱི་དབང་ཕྱུག་ཆེན་པོ་རྗེ་བཙུན་སེང་གེ་ཞབས་འོ་ཡུག་ཕྱི་གོང་གི་ཐད་ཁའི་ནམ་མཁའ་ནས་འོད་དང་སྒྲ་དང་བཅས་ཏེ་འོད་ཕུང་དུ་ཡལ་བ་བཞིན་ནོ། ། ཕྱི་མ་ནི་རྒྱལ་བའི་དབང་པོ་ཀུན་མཁྱེན་ཀློང་ཆེན་རབ་འབྱམས་པ་མཆིམས་ཕུའི་ནགས་ཀྱི་དུར་ཁྲོད་ཆེན་པོར་འོད་རྣམ་པ་གཉིས་ལས་འོད་ཁྱིམ། སྒྲ་རྣམ་པ་གཉིས་ལས་འུར་བ། སྐུ་རྣམ་པ་གཉིས་ལས་ཁྲོ་བོ། འབྱུང་བའི་མི་ཤིགས་པའི་གདུང་དང་རིང་བསྲེལ་རྣམ་པ་གཉིས་ས་ཆེན་པོ་འདི་འུར་རབ་ཏུ་འུར། འགུལ་རབ་ཏུ་འགུལ། ལྡེག་རབ་ཏུ་ལྡེག་པའི་གཡོ་བ་རྣམ་པ་དྲུག་ལན་བདུན་དུ་བསྒྲགས་ནས། མྱུར་དུ་མངོན་པར་སངས་རྒྱས་པའི་རྟགས་མ་ཚང་བ་མེད་པ་བསྟན་ནས་གདོད་མའི་ས་ལ་གཤེགས་པ་བཞིན་ནོ། ། ། །444

ལེའུ་བརྒྱད་པ། བར་དོའི་སྐོར།དེ་ཡང་བར་དོ་ཞེས་པ་ནི། སེམས་ཅན་དག་གི་ལུས་སྔ་མ་བོར་ནས་ལུས་ཕྱི་མ་མ་ཐོབ་པར་གནས་པའི་བར་གྱི་དུས་དེ་ལ་བར་དོ་ཟེར་ཞིང་། དེ་ཡང་ཐ་མལ་པའི་མི་ཕལ་ཆེ་བ་ཤི་བའི་རྗེས་སུ་རྣམ་པར་ཤེས་པ་དེ་ཉིད་ཚེ་འདིའི་ལུས་དང་བྲལ་ཏེ་སྐྱེ་བ་ཕྱི་མའི་ལུས་མ་བླངས་པའི་བར་གྱི་ཞག་བདུན་ཕྲག་གཅིག་ནས་བདུན་ཕྲག་བདུན་གྱི་བར་དུ་སྡོད་དགོས་པ་དང་། དེ་འདྲའི་བར་དོ་བ་དེ་ཡི་ལུས་ནི་ཡིད་ཀྱི་རང་བཞིན་གྱི་ལུས་ཡིན་པས་རང་གི་བསམ་པ་དེར་སླེབས་ཐུབ་པ་དང་། དབང་པོ་ཀུན་ཚང་བ། ལས་ལས་སྐྱེས་པའི་རྫུ་འཕྲུལ་དང་ལྡན་ ་པ། ས་རྡོ་རི་བྲག་སོགས་གང་ལ་ཡང་ཐོགས་པ་མེད་པ་བཅས་ཀྱི་ཁྱད་ཆོས་ལྡན་པ་ཡིན། བར་དོ་དེ་ལ་རང་ཉིད་སྐྱེ་བ་ཕྱི་མར་འགྲོ་བ་རིགས་དྲུག་གི་གནས་གང་དུ་སྐྱེས་ན་དེའི་འཆར་སྣང་གསལ་པོ་ཡོད་པ་དང་། མི་རྣམས་ཤི་བའི་རྗེས་སུ་ཞག་བདུན་ཕྲག་བདུན་གྱི་རིང་ཕ་མ་བུ་ཕྲུག་དང་ཉེ་འབྲེལ་རྣམས་ཀྱིས་མཆོད་འབུལ་སོགས་དགེ་བ་ཆེན་པོ་བསྒྲུབ་ཐུབ་ན་གཤིན་པོ་དེ་ཉིད་སྐྱེ་བ་ཕྱི་མར་ངན་སོང་དུ་སྐྱེ་མཁན་ཞིག་ཡིན་ཀྱང་ལས་ངན་བཟློག་ནས་སྐྱེ་བ་བཟང་པོར་འཕོ་ཐུབ་པ་ཡིན་པར་གསུངས་སོ། ། ་བརྩོན་འགྲུས་འབྲིང་བར་དོར་འཚང་རྒྱ་བའི་གདམས་ངག་བཤད་པ་ལ།དང་པོ་བར་དོའི་ངོཚོབོ་ནི་གཞི་དབྱིངས་ཀ་དག་ལས། གཞན་དུ་སྣང་བ་ཐམས་ཅད་བར་དོ་ཡིན་ཏེ། དེའང་གཞི་ལས་གཞན་སྣང་དུ་ཤར་བ་སྐུ་དང་ཡེ་ཤེས་ཀྱི་445

ཛའི མཐེ་ས་རྫོགས་པ་ཆེ ཡོའི་ མ ཞ ཛའིསྣང་ཆ་ནི་དག་པ་ཆོས་ཉིད་ཀྱི་བར་དོ་དང་། འགྲོ་དྲུག་ཏུ་སྣང་བའི་འཁྲུལ་སྣང་གི་ཆོས་རྣམས་མ་དག་འཁྲུལ་བའི་བར་དོ་ཡིན་པས་སོ། ། དག་མ་དག་གཉིས་ཀྱི་བར་ན་ཡོད་ཙ་ན། ཀ་དག་གི་དབྱིངས་ནས་ནི་བསྐྱོད། སླར་ཀ་དག་ཏུ་ནུབ་པའི་བར་དེ་ན་ཡོད་པའོ། ། དབྱེ་ན་བཞི་སྟེ། ཐལ་འགྱུར་ལས། དབྱེ་ན་རྣམ་པ་བཞི་དག་ལས། ། ཞེས་གསུངས་པས། རང་བཞིན་སྐྱེ་གནས་ཀྱི་བར་དོ་དང་།འཆི་ཁའི་བར་དོ་དང་། ཆོས་ཉིད་ཀྱི་བར་དོ་དང་། སྲིད་པའི་བར་དོ་བཅས་བཞི་ལས། དེ་དག་སོ་སོའི་ལམ་འཁྱེར་སྟོན་པར་བྱའོ། །དང་པོ་རང་བཞིན་སྐྱེ་གནས་ཀྱི་བར་དོ་ནི། རྩ་བ་རྡོ་རྗེའི་ཚིག་རྐང་ལས།སྐྱེ་གནས་ཀྱི་བར་དོ་སྒྲོ་འདོགས་ཆོད་པ་རྒྱ་ཁྲ་ཚང་འཇུག་ལྟ་བུཿ ཞེས་གསུངས།དེ་ཡང་རྒྱ་ཁྲས་ཚང་དང་པོ་བཅའ་བའི་སྔོན་ལ། མི་ལ་སོགས་པའི་གནོད་པ་ཨེ་ཡོང་བརྟགས་ནས་བཙན་པར་བཅའ། ཕྱིའི་ཚང་དུ་ནམ་འཇུག་ཀྱང་ཐེ་ཚོམ་མེད་པར་འཇུག་པ་ལྟར། རྣལ་འབྱོར་པ་དེ་ཡང་ཚེ་འདི་དོར། མཚན་ལྡན་གྱི་བླ་མ་བསྟེན་ནས་ཐོས་བསམ་གྱི་ཆོས་དང་ཆོས་མིན་གྱི་སྒྲོ་འདོགས་ཆོད་པ་དེས་རྒྱ་ཁྲའི་ཚང་བཅས་པའི་སྔོན་རོལ་མི་ལ་སོགས་པའི་གནོད་པ་ཨེ་འོང་བརྟགས་པ་དང་འདྲ་ལ། དེ་ནས་ཟབ་མོའི་གདམས་པ་འདི་ལྟ་བུ་ཉམས་སུ་བླངས་ནས་བློ་བདེ་བར་བྱེད་པ་དེ་དཔེ་ཚང་བཙན་སར་བཅའ་བ་དང་འདྲ་ལ། ནམ་འཆི་ཡང་ཉམ་ང་དང་བག་ཚ་མེད་པར་གདོད་མའི་ནང་དབྱིངས་སུ་འཇུག་པ་དེ་ཕྱིས་ཚང་དུ་ནམ་འཇུག་ཀྱང་ཐེ་ཚོམ་མེད་པར་འཇུག་པ་དང་འདྲའོ། ། དེ་ཡང་ཞིབ་ཏུ་བཤད་ན་ནི། རང་བཞིན་གྱི་བར་དོ་ནི། སེམས་ཅན་གྱི་ཁམས་སྤྱི་ཚན་ལ་ཀུན་གཞིའི་སྟེང་དུ་ཉོན་མོངས་སྔ་མས་བཞག་པས་བག་ཆགས་ཕྱི་མ་བསྐྱེད་པའི་ཆ་ནས་ས་བོན། ལས་ཐ་དད་པའི་དབང་གིས་གནས་རིགས་བདེ་བ་དང་།སྡུག་བསྔལ་བ་དང་། བར་པ་ལ་སོགས་ཏེ་སྣ་ཚོགས་སུ་འཕེན་པའི་མཐུ་ཡོད་446

ཝཾལེ ཝཱརྒྱ ་པ བར འིསྤོརཔས། ནུས་པ་ཞེས་རྩ་བ་མ་རིག་པ་གཅིག་གིས་གཟུང་འཛིན་ཐ་དད་དུ་བསྐྱེད་པའི་འབྲས་བུ་ལས་མཐུན་གྱིས་ཆ་སོ་སོ་བསྡེབས་པས་སྒོས་ཚན་འགྲོ་བ་དྲུག་ཏུ་སྣང་ཞིང་། དེར་ཡང་དངོས་གཅིག་ལ་སེམས་ཅན་རང་རང་གི་ལས་ཀྱི་དབང་ལས་ཆུ་གཅིག་པུ་ཉིད་ལའང་ལྷས་བདུད་རྩི། མིས་ཆུ། དུད་འགྲོས་བཏུང་བ།ཡི་དྭགས་ཀྱིས་རྣག་ཁྲག དམྱལ་བས་མེ་མདག་གི་ཆར་དུ་མཐོང་ཡང་ཕྱི་རོལ་ནས་བདེན་གྲུབ་ཏུ་མེད་པ་ནི། 〈སྤྱོད་འཇུག་〉ལས། ལྕགས་བསྲེགས་ས་གཞི་སུ་ཡིས་བྱས། ། མི་ཚོགས་དེ་དག་གང་ལས་བྱུང་། ། དེ་འདྲ་དེ་དག་ཐམས་ཅད་ནི། ། སྡིག་སེམས་ལགས་པར་ཐུབ་པས་གསུངས། ། ཞེས་གསུངས་པ་བཞིན་ནོ། ། དེའི་ཕྱིར་ཁམས་གསུམ་པའི་སྣང་བ་བཀོད་པ་ཙམ་ནས་རང་བཞིན་གྱི་བར་དོར་ཆུད་པ་ལས། འདིར་རང་ཅག་འགྲོ་བ་མི་རྣམས་ནི་ཕུང་པོ་ལྔས་སྐུ་ལྔའི་སྣང་བ་བསྒྲིབས། ཁམས་དང་སྐྱེ་མཆེད་ཀྱིས་དྭངས་མའི་འོད་གསལ་བསྒྲིབས། ལས་དང་ཉོན་མོངས་ཀྱིས་ཆོས་ཉིད་ཀྱི་སྣང་བ་བསྒྲིབས་པས། ད་ལྟའི་བདེ་སྡུག་རང་ཚན་པ་ལ་སྤྱོད་ཅིང་། ཕྱི་མའི་སྲིད་པ་འདྲེན་པ་ལས་འོས་མེད་པའི་མཚང་ཆེན་པོ་འདི་ཤེས་པར་བྱས་ནས་དེ་ལས་ལྡོག་པའི་ཐབས་རང་བཞིན་གྱིས་བར་དོ་འདིར་ཤེས་བྱའི་སྒྲོ་འདོགས་གཅོད་ལུགས་ནི། དཔེར་ན་ཐེ་བྱ་ནི་འདབ་ཆགས་ཅང་ཤེས་པས་དང་པོར་ཚང་འཆའ་དུས་ཙམ་ནས་མི་ལ་སོགས་པའི་གནོད་པ་ལེགས་པར་བརྟགས་ཏེ་བཙན་སར་བཅས་ཚར་ནས་ཕྱིས་ཚང་དུ་ནམ་འཇུག་ཀྱང་ཚམ་ཚོམ་མེད་པར་འཇུག་པ་བཞིན། ད་ལྟ་ཉིད་ནས་ཕྲང་དམ་པོ་ལ་སྐྱེལ་མའི་ཉེར་བསྡོགས་བླ་ན་མེད་པ་དང་། ཐོས་པ་མ་རིག་མུན་སེལ་སྒྲོན་མེ་ཡིན་ཞེས་པ་ལ་སོགས་པའི་དོན་ལ་ཡིད་རབ་ཏུ་གཞུངས་ནས་ཐོས་བསམ་གྱིས་སྒྲོ་འདོགས་ངེས་པར་ཆོད་པ་གཅེས་ཏེ། དེའང་དེང་སང་དུས་ཀྱི་རྒུད་པ་དང་སྐྱོ་བ་སྣ་ཚོགས་པས་གདུངས་པར་སྣང་བའི་ཕྱིར་ཚིག་དོན་རིན་པོ་་ 447

ཛའི མ་ཆོས་རྫོགས་པ་ཆེ ཡོའི་ མ་གཞགཛའིཆེར། སྔོན་བསྐལ་པ་བཟང་དུས་སུ་བླ་མ་ཡང་གྲུབ་ཆེན་ཤ་སྟག་བྱོན། རང་གི་ལས་འཕྲོ་དང་བླ་མའི་ཐུགས་རྗེ་དང་། མངོན་པར་མཁྱེན་པས་གནད་དུ་འགྲོ་བའི་ཆོས་རང་གང་མོས་ལས་འཕྲོ་ཡོད་པ་གཅིག་པུ་དེས་གྲོལ་བ་ཡིན་ཀྱང་། ད་ལྟའི་དུས་ན་ལས་འཕྲོ་བཟང་པོའང་དཀའ་ལ། རྣམ་རྟོག་གྲངས་མང་བས་སྤྲོས་པ་གཅིག་གིས་ཆོད་པའང་སྲིད་མཐའ་མ་ཁེགས་པ་ཙམ་ལས། ཕལ་པ་ཀུན་ཐོས་བསམ་ཕྱོགས་མེད་དུ་སྤྱོད་དགོས་ཏེ། ད་ལྟའི་སྙིང་ཏིག་འདིའི་བསྟན་པའི་མཐའ་མ་མོས་པས་སྤྱོད་པའི་ས་ཞེས་བྱ་བ་ལ་སླེབས་པའི་དུས་ཏེ། ཁྱད་པར་དུ་གསང་བ་རྒྱལ་པོ་འདི་ཀུན་གྱི་རྩེ་མོ་ཡིན་པས་ཀྱང་ཐོས་བསམ་ཆེ་ལ་ཤེས་རབ་དང་སྐལ་བ་མཆོག་མ་གཏོགས་པས་འདིའི་དོན་རྟོགས་མི་སྲིད་པའི་ཕྱིར། ཐེག་པ་འདིར་འཇུག་པ་ལ་ཐོས་བསམ་ཆེ་བ་ཞིག་དགོས་ཏེ། ཞེས་དང་། ལྷག་པར་སློབ་དཔོན་དེར་ལམ་མ་ནོར་བ་དགོས་ཏེ། ནོར་ན་དེས་བསྟན་ཚད་ནོར་བ་ལ་འགྲོ་བའི་ཕྱིར། དང་པོ་ཐོས་བསམ་རྒྱ་ཆེ་བ་གཅེས་སོ། ། ཞེས་ལྔ་བརྒྱ་པའི་འགྲོ་བ་ལ་ཤིན་ཏུ་བརྩེ་བས་གདམས་པ་ཡིན་པས། གདམས་པ་དེ་གཙིགས་སུ་བཟུང་ནས་རང་བཞིན་གྱི་བར་དོ་ལ་བློ་འབྱོངས་པར་བྱའོ། །གཉིས་པ་འཆི་ཁའི་བར་དོ་ནི། རྩ་བ་རྡོ་རྗེའི་ཚིག་རྐང་ལས། འཆི་ཁའི་བར་དོ་ལ་གསལ་གདབ་པ་སྒེག་མོས་མེ་ལོང་ལ་བལྟ་བ་ལྟ་བུཿ ཞེས་གསུངས་པ། དེ་ཡང་སྒེག་མོས་མེ་ལོང་ལ་བལྟས་པས་བཞིན་གསལ་བར་མཐོང་ཚེ་བྱི་དོར་ལ་བརྩོན་པ་ལྟར། རྣལ་འབྱོར་པ་དེ་ཡང་འཆི་ནད་ཀྱིས་ཐེབས་པའི་དུས་སུ་སྔར་གྱི་བླ་མའི་གདམས་པ་རྣམས་གསལ་འདེབས་པ་དེ་སྒེག་མོས་མེ་ལོང་ལ་བལྟ་བ་དང་འདྲ་ལ། གསལ་བཏབ་ཚེ་སྔར་གྱི་གདམས་པ་རྣམས་ཡིད་ལ་ས་ལེར་ཤར་བ་དེ་གསལ་བར་མཐོང་བ་དང་འདྲ། ཚེ་འདིའི་ཞེན་ཆགས་ཐམས་ཅད་སྤངས་ནས་གདམས་པ་རྣམས་མི་བརྗེད་པར་བྱེད་པ་དེ་བྱི་དོར་ལ་བརྩོན་པ་448

ཛའིལེ ་བརྒྱ ་པ ངར འི་སྐོརདང་འདྲའོ། ། དེའི་གདམས་པ་རྣམས་ནི་སྔ་གོང་ནས་འཆི་ལྟས་ལེགས་པར་བརྟགས་ནས་འཆི་བ་བསླུ་བའི་ཐབས་ལ་འབད། གལ་ཏེ་མི་བསླུ་ཞིང་འཆི་ལྟས་ཐམས་ཅད་ཚང་བའི་དུས་སུ་རང་གི་ཡོ་བྱད་ཐམས་ཅད་བླ་མ་དང་མཆེད་ལྕམ་རྣམས་ལ་བཏང་། བླ་མ་དང་མཆེད་གྲོགས་ལ་ཉམས་ཆགས་བཤགས་སྡོམ་བྱེད་འོས་ཡིན་ན་བཤགས་ཡུལ་དངོས་སུ་ཡོད་ཅིང་རྫས་དང་ཡོ་བྱད་དབུལ་ལ་བླ་མ་ལ་དབང་ཞུ། མཆེད་གྲོགས་ཡིན་ན་བོས་ནས་དམ་ཚིག་ཉམས་པ་བསྐང་།དངོས་སུ་མེད་ན་ཡིད་ཀྱིས་བྱ་ཞིང་། གཞན་ལ་ནོར་རྫས་ཀྱི་སྐྱིན་པ་ཡོད་ན་འཇལ། མཐར་ཡོ་བྱད་ཕྲན་ཚེགས་ཡོད་པ་རྣམས་ཀྱང་ཡར་མཆོད་མར་སྦྱིན་བྱས་ནས་དགེ་བ་བསྔོ། ཚེ་འདིའི་ཞེན་ཆགས་ཐམས་ཅད་རྦད་ཀྱིས་བཅད་ལ།རབ་གངས་ཁྲོད་ལ་སོགས་པར་ཕྱིན་ནས་འཆི། འབྲིང་སྤྲང་པོ་ལྟར་རྒྱུས་མེད་པའི་ཡུལ་དུ་འཆི། ཐ་མ་རི་ཁྲོད་ལ་སོགས་པ་དབེན་པར་ཆོས་གྲོགས་གཅིག་ཙམ་ཉེ་དྲུང་དུ་བཞག་ལ། དཀོན་མཆོག་ལ་མཆོད་པ་དང་། འབྱུང་པོ་ལ་གཏོར་མ་ཕུལ་ལ། བླ་མའི་གདམས་པ་རྣམས་འདི་ལྟར་རང་ལ་གསལ་གདབ་པར་བྱ་སྟེ། རྣལ་འབྱོར་པ་རབ་གཅིག་པུར་འཆི་བ་ལ། གཞན་གྱི་གསལ་འདེབས་མི་དགོས་ཏེ། རང་གི་རང་ལ་འདི་ལྟར་གསལ་གདབ་སྟེ། ད་ནི་བདག་ལ་འཆི་བ་ཟེར་བ་དེ་ད་ལྟར་སླེབས་འདུག་པས་ད་འཆི་བ་ལ་འཚེར་བས་ཅི་བྱེད། སྤྱིར་འཆི་བ་ཟེར་བ་འདི་ཀུན་ལ་ཡོད་པས། སྔོན་བྱོན་པའི་སངས་རྒྱས་བྱང་སེམས་ནས་བཟུང་སྟེ། སྐྱེ་བོ་ཕལ་པའི་བར་དུ་མི་མཆོག་དམན་པར་པ་ཐམས་ཅད་མི་རྟག་པའི་ལམ་དུ་གྱུར་ཏེ། སྔོན་བྱུང་བའི་གཏམ་ཙམ་མ་གཏོགས་ཕྱོགས་གང་དུ་ཡང་མེད། ད་ལྟར་གྱི་སྐྱེ་བོ་ཐམས་ཅད་མི་རྟག་པའི་ལམ་དུ་འགྱུར་བ་འབའ་ཞིག་ཡིན། མ་འོངས་མཆོག་དམན་བར་པ་ཐམས་ཅད་དེ་གའི་རང་བཞིན་ལས་མ་འདས་པས། འཆི་བའི་དུས་ལ་བབས་པའི་ཚེ་སྟོབས་449

ཝཾདམ་ཆོས་རྫོགས་པ་ཆེ ཝོའི་ མགཞགཝཾདང་མངའ་ཐང་འཁོར་ལོས་བསྒྱུར་པའི་རྒྱལ་པོ་ཙམ་དུ་ཡོད་ཀྱང་རང་ལ་ཕན་པ་རྡུལ་ཙམ་ཡང་མི་འབྱུང་། ནོར་དང་ལོངས་སྤྱོད་རྣམ་ཐོས་སྲས་ཀྱི་འབྱོར་པ་ལྟ་བུ་ཡོད་ཀྱང་ཏིལ་འབྲུ་ཙམ་ཡང་འཁྱེར་དབང་ནི་མེད། ཕ་མ་གཉེན་བཤེས་མཆེད་གྲོགས་གཡོག་འཁོར་མང་པོས་བསྐོར་ཡང་རང་ཉིད་གཅིག་པུར་མར་གྱི་དཀྱིལ་ནས་སྤུ་བཏོན་པ་ལྟར་འཇིག་རྟེན་ཕ་རོལ་དུ་འགྲོ་བ་མ་གཏོགས་སུ་གང་གིས་ཀྱང་ཕན་ཐོགས་མེད། དེ་བས་ན་འཇིག་རྟེན་འདིའི་ལུས་ལོངས་སྤྱོད་གང་ལ་ཡང་ཆགས་པས་ཅི་བྱེད། སྤྱིར་ཁམས་གསུམ་འཁོར་བ། ཁྱད་པར་དུས་ངན་སྙིགས་མའི་སྐབས་འདིར། བདག་གདམས་པ་ཟབ་མོ་འདི་ལྟ་བུ་དང་འགྲོགས་ནས་འཕོ་རྒྱུ་ཡོད་པ་འདི་སྐལ་བ་བཟང་། ད་རེས་འཆི་བ་འོད་གསལ་ཆོས་ཀྱི་སྐུ་ངོ་ཤེས་པར་བྱ་ལ། གང་ལ་གང་འདུལ་གྱི་སྤྲུལ་པ་དཔག་ཏུ་མེད་པ་བཀྱེ་ནས་འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་བྱའོ་སྙམ་དུ་སེམས་བསྐྱེད་དྲག་པོ་དང་། བདག་ནི་རྩ་བའི་བླ་ མ་ སངས་ རྒྱས་དངོས་ལྟ་ བུ་དང་ མཇལ།གདམས་ངག་ཟབ་མོ་ནི་ཐོབ། སྔར་ཉམས་སུ་བླངས་པའི་དོན་དེ་དགོས་པའི་དུས་ལ་བབ་པ་ཡིན་ནོ་སྙམ་དུ་བསམ་ལ། སྔར་ཀ་དག་ལ་གོམས་པ་ཞིག་ཡིན་ན།སེམས་མ་བཅོས་རང་བབས་སུ་གློད་ལ་འཕོ་བྱ་འཕོ་བྱེད་འཆི་བྱ་འཆི་བྱེད་དང་བྲལ་བའི་ངང་ལ་རིག་པ་བཟོ་མེད་དུ་ཡེར་རེ། ཡེངས་མེད་དུ་ཧྲིག་གེ གསལ་སྟོང་དུ་རྗེན་ནེ་བཞག་ནས་དེའི་ངང་ལ་དབུགས་སོང་ན་གཞིའི་འཆི་བ་འོད་གསལ་མ་ལྟ་བུ་དང་། ལམ་གྱི་འོད་གསལ་བུ་ལྟ་བུ་ངོ་འཕྲོད་དེ་ཟང་ཐལ་དུ་འཚང་རྒྱ་བར་འགྱུར་ཏེ། གྲུབ་ཆེན་ལས་ཀྱི་རྡོ་རྗེས། རྣལ་འབྱོར་པ་ནམ་འཆི་བའི་ཚེ་ཕྱི་ནང་གི་དངོས་པོ་ཐམས་ཅད་ལ་ཆགས་ཞེན་གྱི་འཁྲི་བ་ཐམས་ཅད་རྦད་ཀྱིས་བཅད། དོན་དམ་པར་སེམས་ལ་སྐྱེ་འཆི་མེད་པར་ཐག་བཅད། ཕྱག་རྒྱ་ཆེན་པོ་ལ་བསྒོམ་རྒྱུ་མེད་པར་ཐག་བཅད། བསྒོམ་མེད་ཀྱི་ངང་ལ་མ་ཡེངས་450

ཝཾལེ ཝཱརྒྱད་པ བར་དོའི་སྐོརཁི〉པར་བཞག་པས་ཡེ་ཤེས་ཟང་ཐལ་དུ་སོང་ནས་བར་དོ་མེད་པར་འཚང་རྒྱའོ། །ཞེས་གསུངས་སོ། ། ཡང་ཐོད་རྒལ་གྱི་སྣང་བ་འདུ་འབྲལ་མེད་པ་ཞིག་ཡིན་ན་ལུས་གནད་སེང་གེའི་ཉལ་ལུགས་བྱ་ཐུབ་ན་རབ། ཡང་ན་སྐྱིལ་ཀྲུང་སོགས་གང་བདེརཁྱས་པ་ཤེས་པ་གཞན་དུ་མ་ཡེངས་པར་མིག་ལ་གཏད། མིག་དབྱིངས་རིག་ལ་གཏད་ནས་ཀ་དག་གི་ངང་ལ་འཕྲོ་འདུ་མེད་པར་བཞག་པའི་ངང་ལ་འཕོ་ན། སྐད་ཅིག་ལ་ཡར་གྱི་ཟང་ཐལ་ཀ་དག་གི་གཞི་ལ་སངས་རྒྱས་ནས།ཆོས་ཉིད་ཀྱི་བར་དོ་མེད་པ་སྟེ། ཉི་ཟླ་ཁ་སྦྱོར་ལས། སྐུ་དང་ཡེ་ཤེས་འཇུག་ལུགས་ནི། ། རིག་པ་འདི་ལྟར་གཏད་པར་བྱ། ། ཕུང་པོ་སེང་གེ་ཉལ་ལུགས་ཀྱིས། ། རིག་པ་ཉིད་ནི་མིག་ལ་གཏད། ། ཡིད་ཙམ་བར་སྣང་ལམ་དུ་བྱ། །དབྱིངས་དང་རིག་པ་མ་འགྱུར་ན། ། མི་དེ་བར་དོ་མེད་པར་ནི། ། འཚང་རྒྱ་བ་ལ་ཐེ་ཚོམ་མེད། ། ཅེས་གསུངས་སོ། ། ཡང་ན་རྒྱུད་དེ་ཉིད་ལས། ཡུལ་གནས་དག་ལ་འཇུག་ལུགས་ནི། ། གྲོང་འཕོ་གྲོང་འཇུག་གདམས་པ་སྟེ། ། རྣམ་ཤེས་རླུང་ལ་ཞོན་ནས་སྦྱངས། ། དེ་ཡང་གོང་དུ་འབྱོངས་པ་གཅེས། ། རིག་པ་སྡུད་དང་འཕང་བ་གཅེས། ། དེ་ཡང་ཧིག་གིས་འཕང་བའོ། ། དེ་ཉིད་བླ་མའི་ཞལ་ལ་ཐུག ། ཅེས་པ་ལྟར། དབུགས་ཕྱིར་འགྲོ་དུས་རིག་པ་སྙིང་གི་དཀྱིལ་ན་བླ་མའི་སྐུ་ཚོན་གང་བ་འོད་ཟེར་ལྔ་འཕྲོ་བ་ཞིག་གམ་ཡང་ན་ཨ་དཀར་པོའི་རྣམ་པར་ཚངས་བུག་ནས་བརྐྱངས་ཏེ་ཐོན་པར་བསམ། ཧིག་བདུན་ནམ་ཉེར་གཅིག་བརྩེགས་མར་བརྗོད་པས། རིག་པ་ཚངས་བུག་ནས་འཕོས་ཏེ་ཀ་དག་གི་གཞི་ལ་སངས་རྒྱས་པའོ། ། གདམས་པ་དེ་དག་མི་གསལ་ཞིང་གདེངས་མེད་པ་བར་དོའི་དུས་ཀྱི་འཆར་ཚུལ་རྣམས་ཡིད་ལ་བྱས་ཏེ། དེའི་དུས་སུ་ངོས་ཟིན་པར་བྱའོ་སྙམ་དུ་ཡིད་ལ་དུང་ངེ་བྱའོ། ། འདིའི་དུས་སུ་གྲོགས་གཞན་གྱི་ཚིག་གིས་གསལ་འདེབས་ན་འདི་ལྟར་བྱ་སྟེ། དེ་ཡང་བླ་མའམ་མཆེད་གྲོགས་བརྩེ་ཞིང་འདྲིས་ཆེ་451

ཛའི མ་ཆོས་རྔོགས་ལ་ཆེ ཡོའི་ མགཞགཛའིབ་གཅིག་གིས། རྣ་བར་མཆུ་བཙུགས་ནས་མིང་ནས་ལན་གསུམ་བོས་ཏེ། ཨེ་མ་སྐལ་ལྡན་རིགས་ཀྱི་བུ་ཁྱོད་མ་ཡེངས་མ་འཁྲུལ་བར་གདམས་པ་ཟབ་མོ་གསལ་འདེབས་པ་ལ་ཉོན་ཅིག ཁྱོད་ལ་འཆི་བ་ཟེར་བ་དེ་སླེབས་འདུག་པར་ངོ་ཤེས་པར་གྱིས་ཤིག འཇིག་རྟེན་འདི་ནས་འགྲོ་བ་དེ་ཁྱོད་གཅིག་པུ་མ་ཡིན་པར་ཀུན་ལ་འབྱུང་བས་འཇིག་རྟེན་འདིའི་ཡུལ་དང་ཁང་ཁྱིམ་གྲོགས་དང་གཉེན་འཁོར་ནོརལྔས་ཆེ་ཆུང་སོགས་གང་ལ་ཡང་ཆགས་ཞེན་དང་བདག་འཛིན་སྤུ་ཙམ་མ་བྱེད་ཅིག ཆགས་པ་དང་ཞེན་པ་བྱས་ཀྱང་བསྡད་དབང་དང་འཁྱེར་དབང་མེད། ཁྱོད་རང་འཁོར་བར་འཁྱམས་པ་ལས་འོས་མི་ཡོང་བས་མ་ཆགས་ཤིགམ་ཞེན་ཅིག འདུས་བྱས་ཀྱི་ཆོས་ཐམས་ཅད་མི་རྟག་པའི་རང་བཞིན་ཡིན་པས།སྐྱེ་བའི་མཐའ་མ་འཆི། འདུས་པའི་མཐའ་མ་འབྲལ། བསགས་པའི་མཐའ་མ་འཛད། མཐོན་པོའི་མཐའ་མ་ནི་ལྷུང་བ་བཞི་ལས་མ་འདས་པས་འཁོར་ལོས་བསྒྱུར་བའི་རྒྱལ་པོ་ནས་བཟུང་སྟེ། མདང་སྐྱེས་ཀྱི་བུ་ཆུང་ཡན་ཆད་ལ་འཆི་བའི་འཇིགས་པ་མི་འབྱུང་བ་སུ་ཡང་མེད་པས་ཁམས་གསུམ་འདིར་སྐྱེས་ཕྱིན་ཆད་དེ་གའི་རང་བཞིན་ལས་མ་འདས་པས་འཚེར་སྣང་དང་སྡུག་བསྔལ་བྱས་པས་ཕན་མི་ཐོགས། ཁྱེད་རང་དམ་པའི་ཆོས་དར་བའི་ཡུལ་དུ་སྐྱེས། དལ་འབྱོར་གྱི་མི་ལུས་རིན་པོ་ཆེ་ཐོབ། དགེ་བའི་བཤེས་གཉེན་དམ་པས་རྗེས་སུ་བཟུང་། དཀོན་མཆོག་རིན་པོ་ཆེ་རྣམ་པ་གསུམ་ལ་དད་པ་ཐོབ། དམ་པའི་ཆོས་དང་མཇལ། མཆེད་ལྕམ་དམ་གཙང་གི་གྲོགས་དང་འཕྲད་པས་བསོད་ནམས་ཆེ། ད་ཁྱོད་ལ་བུ་ཕ་ཁྱིམ་དུ་འགྲོ་བ་ལྟ་བུའི་བླ་མའི་གདམས་པ་ཡོད་པས་སྙིང་ནས་དགའ་བ་སྒོམས་ལ། འདི་རྣམས་དྲན་པར་གྱིས་ཤིག ཀྱེ་ཀྱེ། རིགས་ཀྱི་བུ་ཁྱོད་སྔར་བླ་མས་ངོ་སྤྲད་པའི་ད་ལྟའི་རིག་པ་གསལ་ལེ་ཧྲིག་གེ་རྗེན་དེ་བོ་འདི་རང་བྱུང་གི་ཡེ་ཤེས་དངོས་ཡིན་པས་འདིའི་ངང་ལ་སེམས་མ་བཅོས་པར་452

ཝཾལེ ་བརྒྱད་པ བར འི་སྐོརཞོག་དང་། ཡར་གྱི་ཟང་ཐལ་དུ་ཁྱོད་སངས་རྒྱས་པའོ། ། དེ་ལྟར་མི་ནུས་ན་ཁྱེད་རང་གི་རིག་པ་ཨ་དཀར་པོའི་རྣམ་པར་ཚངས་བུག་ནས་དཔག་ཆེན་གྱི་མདའ་འཕང་བ་བཞིན་དུ་སོང་ལ་སྟེང་གི་ཕྱོགས་ན་ནམ་མཁའ་རྣམ་པར་དག་པའི་འཇིག་རྟེན་ཡོད་དེ། དེ་ན་བཅོམ་ལྡན་འདས་ནམ་མཁའི་རྒྱལ་པོ་ཞེས་བྱ་བ་ཡོད་ཅིང་། དེ་ལ་རིགས་ཀྱི་བུ་ཁྱོད་མ་འཇིགས་པར་ལྟ་བའི་གནས་ལུགས་རྫོགས་པ་ཆེན་པོ་གཞིའི་དབང་ཡོད་པ་དང་། དབང་དེར་ཞུས་ལ་ཆོས་ཉིད་ཀྱི་གཞི་སྣང་ལ་བཞུད་ཅིག དེའི་ཚེ་ཁྱོད་ཀ་དག་གི་ས་ལ་སངས་རྒྱས་པར་འགྱུར་རོ། །གལ་ཏེ་དེར་མ་གྲོལ་ན་ཆོས་ཉིད་བར་དོའི་སྣང་བ་འཇིགས་སྐྲག་ཇི་ལྟར་ཤར་བྱུང་ཡང་། ཁྱོད་རང་ཚིག་འདི་མ་བརྗེད་པར་གྱིས་ལ། ཚིག་དོན་ཡིད་ལ་མ་བརྗེད་པར་སོང་ཞིག དེས་ངོ་འཕྲོད་པའི་གནད་ཡོད་དེ། ཀྱེ་མ། བདག་ལ་ཆོས་ཉིད་བར་དོ་ཤར་དུས་འདིར། ། ཀུན་ལ་དངངས་སྐྲག་འཇིགས་སྣང་སྤངས་བྱས་ནས། ། གང་ཤར་རང་སྣང་རིག་པ་ངོ་ཤེས་འཇུག ། བར་དོའི་སྣང་ཚུལ་ཡིན་པར་ཤེས་པར་བྱ། ། དོན་ཆེན་འགག་ལ་ཐུག་པའི་དུས་ཚོད་འདིར། །རང་སྣང་ཞི་ཁྲོའི་ཚོགས་ལ་འཇིགས་མི་བྱ། ། དེ་སྐད་ངག་ནས་ལྷང་ལྷང་བརྗོད་ལ་དོན་ཡིད་ལ་དྲན་བཞིན་དུ་སོང་ཞིག དེས་འཇིགས་སྐུག་གི་སྣང་བ་ཅི་ཤར་ཡང་རང་སྣང་གཞི་མེད་དུ་ཤེས་པར་གྱིས་ལ་ཀ་དག་གི་ངང་ལ་ཞོག་དང་སངས་རྒྱས་པའོ། ། དེ་ལྟར་གནད་དུ་མི་ཕེབས་ན་བླ་མ་ཡི་དམ་མཁའ་འགྲོ་རྣམས་ལ་རྩེ་གཅིག་གིས་གསོལ་བ་ཐོབ་ལ། བདེ་བ་ཅན་གྱི་ཞིང་དང་། དག་པ་མཁའ་སྤྱོད།ཟངས་མདོག་དཔལ་རི། དགའ་ལྡན་ལ་སོ།གས་པ་གང་མོས་དག་པའི་ཞིང་ཁམས་ཡིད་ལ་གྱིས་ཤིག དེར་སྐྱེ་བའི་སྨོན་ལམ་གྱི་འཕེན་པ་དྲག་པོ་ཐོངས་ལ་དཔག་ཆེན་གྱི་མདའ་འཕངས་པ་བཞིན་དུ་ཞིང་དེར་སོང་ཞིག རིགས་ཀྱི་བདག་པོ་དེ་རྣམས་ཀྱི་ཞལ་མཐོང་གསུང་ཐོས་པར་ཐེ་ཚོམ་མེད་དོ། ། ཞེས་སྙན་453

ལ〉〉 །སྐོ་སྣ་ས་ཅསྡོ ས་པ་3) 44༔སྡི་ །བ ༠ཡིན ་པའི་ངག་གིས་བརྗོད། འདི་ནི་ཐིམ་རིམ་གྱི་འགོ་ཟིན་ཙམ་ནས་བརྗོད་ན་ཤིན་ཏུ་ལེགས་སོ། ། བསྡུ་ན་འདི་ལྟར་བརྗོད། ཨེ་མ་རིགས་ཀྱི་བུ་མ་ཡེངས་པར་གྱིས་ཤིག ཉོན་ཅིག་ཆོས་ཉིད་བར་དོ་ལ་སྐུ་དང་ཡེ་ཤེས་ཀྱི་སྣང་བ་འབྱུང་བས་དེ་རང་སྣང་ཡིན་པར་ཤེས་པར་གྱིས་ཤིག ཚེ་འདིའི་སྣང་བ་ལ་མ་ཆགས་པར་བདེ་བར་གཤེགས་ཤིག ཅེས་བརྗོད། གདམས་པ་འདི་རྣམས་ཁྱོད་ཀྱིས་གོའམ།ཞེས་བརྗོད་སྐད་ཐོན་པའམ་བརྡའ་བྱུང་ན་ཐེབས་པ་ཡིན་པས། ད་གདམས་ངག་རྣམས་མ་བརྗེད་པར་བདེ་བར་གཤེགས་ཤིག ཅེས་བརྗོད། གསལ་འདེབས་ལོང་མེད་པར་དབུགས་སོང་འདུག་ན་ཁོའི་ཁ་སྣ་དང་རང་གི་ཁ་སྣ་གཏུགས་ཏེ། རང་གི་ཁ་ནང་གི་དབུགས་ཧ་ཞེས་རྒྱངས་ཀྱིས་ཁོའི་ཁོག་པར་རླུང་ལན་གསུམ་དུ་འཕེན་པར་བྱ་སྟེ། དང་པོའི་ཚེ་ཨོཾ་དཀར་པོ་བསམ་ལ་འཕང་།གཉིས་པའི་ཚེ་ཨཱཿདམར་པོ། གསུམ་པའི་ཚེ་སྟོང་པ་ཉིད་ཀྱི་ངང་ནས་འཕང་ཞིང་། ཀུན་ལ་ཚུར་སྡུད་པའི་ཚེ་ཧཱུཾ་མཐིང་གི་རྣམ་པར་ཁོའི་ཤེས་པ་ཡུལ་ལ་དྲངས་པ་དང་ཆབས་ཅིག་ངག་ཏུའང་ཧཱུཾ་ཞེས་རྒྱུ་ཞབས་སྒལ་པ་ལ་བཅར་བའི་ཤུགས་ཀྱིས་དྲངས་པས་ཕ་རོལ་པོ་མིག་ཧྲིག་གེ་འབྱུང་བ་ཡོད་དེ། དུས་དེར་སྔར་གྱི་གདམས་པ་རྒྱས་བསྡུས་གང་རུང་གསལ་གདབ་པར་བྱའོ། ། གཞན་ཡང་ཉི་ཟླ་ཁ་སྦྱོར་ལས། མི་དེ་དབུགས་དང་མ་བྲལ་ན། ། མི་དེ་དབུགས་དང་བཅས་པ་ཡིས། ། ཐེ་ཚོམ་མེད་པར་གནས་ནས་སྦྱོངས། ། ཞེས་ཆོས་འདིའི་སྒོ་མ་མཐོང་བའི་འགྲོ་བ་ཕལ་མོ་ཆེ། བྱ་བྱེད་རྟགས་ལ་སོགས་པའི་སྒོ་ནས་སྐྱེ་གནས་ཀྱི་ངེས་པ་གསལ་བས། དེ་དག་གོང་ནས་གོང་དུ་འདྲེན་པའི་ཐབས་ལ་དབུགས་འགྲོ་བར་བརྩོན་པ་ནས་རྣམ་ཤེས་ཕྱིར་མ་ཐོན་པའི་བར་ལ་ཁོའི་སྙིང་ནང་དུ་ཨ་དཀར་པོ་བསམ། རང་གི་ཁ་དེའི་སྤྱི་གཙུག་ཏུ་གཏད་ནས་ཁོའི་ལོ་གྲངས་དང་མཉམ་པའི་ཨ་སྙན་ལ་དལ་བ་རླུང་ཕྱིར་འགྲོ་བ་དང་བསྟུན་ནས་བཟློས་ཤིང་454

འཁོལེ ཝཱརྒྱ ་པ བར འིསྟ་རདབུགས་ཁྲོག་གིས་ཆད་པའམ་ཆད་མ་ཐག་པའི་སྐབས་སུ་ཨ་ཉི་ཤུ་རྩ་གཅིག་བརྗོད་པས་རླངས་པ་ཕྱུ་རུ་རུ་འོང་སྟེ། སྡིག་ཅན་ཡིན་ཡང་མཐོ་རིས་སུ་འདྲོངས་ལ། བདེ་འགྲོར་སྐྱེས་པ་རྣམས་ཀྱང་གོང་ནས་གོང་དུ་འདྲོངས་སོ། །གལ་ཏེ་དམྱལ་བར་སྐྱེ་བའི་རྟགས་ཅན་ཡིན་ན་མར་གྱི་ཟང་ཐལ་དགག་པའི་ཕྱིར་ཕྱི་དབུགས་དང་བྲལ་བའི་ཚེ་ཁོའི་རྣམ་ཤེས་སྙིང་ཁོང་དུ་ཨར་གསལ་བའི་ངང་ལ་ཨ་བརྗོད་པ་དང་ལྷན་ཅིག་འོད་མེར་གྱིརྨེ་ཞུ་བ་དང་། རང་སེམས་བསྲེས་ཏེ་མཉམ་པར་བཞག་པས་འདྲེན་པ་པོ་རྟོགས་པ་མཆོག་དང་ལྡན་ན་ཁོའི་རྣམ་ཤེས་རང་བཞིན་གྱི་འོད་གསལ་ལ་ཡོད་པའི་ཕྱིར་དང་། ཆོས་ཉིད་བདེན་པ་ནང་འཕྲད་ནས་འདྲོངས་པའི་གནད་ཁྱད་པར་ཅན་ཞིག་ཡོད་པ་ཐེག་པའི་རྒྱལ་པོ་འདིའི་ཁྱད་ཆོས་སོ། །གསུམ་པ་ཆོས་ཉིད་ཀྱི་བར་དོ་ནི། རྩ་བ་རྡོ་རྗེའི་ཚིག་རྐང་ལས། ཆོས་ཉིད་བར་དོ་ཡིད་ཆེས་པཿ མ་པང་དུ་བུ་འཇུག་པ་ལྟ་བུཿ ཞེས་པ་དེ་ཡང་དཔེར་ན་མ་བུ་གཉིས་པོ་འབྲེལ་འདྲིས་ཆེ་བས་ཉིན་གཅིག་མ་འཕྲད་ཀྱང་།ཕྱིར་ཉིན་འཕྲད་ཚེ་གཅིག་ལ་གཅིག་ཐེ་ཚོམ་མེད་པར་བུ་མའི་པང་དུ་ཞུགས་ནས་མ་བུ་དགའ་བདེ་ཤར་བ་ལྟར། གཞི་ཀ་དག་མ་དང་འདྲ་ལ། གཞི་སྣང་སྣང་བཞིའི་འོད་གསལ་བུ་དང་འདྲ། ཚེ་འདིར་དེ་གཉིས་ལ་རྣལ་འབྱོར་པས་གོམས་པར་བྱེད་པ་ནི་མ་བུ་ཕན་ཚུན་འབྲེལ་འདྲིས་བྱས་པ་དང་འདྲ། འབྱུང་བའི་ཐིམ་རིམ་གྱི་བར་དེར་ཅུང་ཟད་མི་སྣང་བ་ཉིན་གཅིག་མ་འཕྲད་པ་དང་འདྲ།ཆོས་ཉིད་བར་དོ་ཤར་བའི་དུས་དེ་ཕྱིར་ཉིན་མ་བུ་འཕྲད་པ་དང་འདྲ། དེའི་དུས་སུ་རང་སྣང་ཡིན་པར་ངོ་ཤེས་པ་མ་བུ་འཕྲད་དུས་ཡིན་མིན་གྱི་ཐེ་ཚོམ་མེད་པ་དང་འདྲ། དེ་ནས་གསལ་སྟོང་གི་ངང་ལ་མཉམ་པར་བཞག་པའི་ཚེ་འོད་གསལ་རྣམས་ཀ་དག་གི་གཞི་ལ་ཐིམ་པ་མ་པང་དུ་ཞུགས་པ་དང་འདྲ། གདོད་455

ཛའི མ་ཆོས་རྫོ ས་པ་ཆེ ་པོའི་ མ་གཞགཛའི ་མའི་གཞི་ལ་བཙན་ས་ཟིན་ཏེ་ནང་གསལ་སྐུ་གསུམ་འདུ་འབྲལ་མེད་པའི་སངས་རྒྱས་ཀྱི་བདེ་བ་རྙེད་པ་མ་བུ་ཕན་ཚུན་དགའ་བདེ་ཤར་བ་དང་འདྲའོ། ། དེའི་གདམས་པ་ནི་རིག་པ་སྙིང་དཀྱིལ་དུ་ཁྲག་གི་ཐིག་ལེས་བརྒྱལ་ཡོད་པ་དེ།སངས་མ་ཁད་ལ། ཕྲ་རགས་ཀྱི་རྟོག་པ་གང་ཡང་མེད་པར་དབྱར་མ་སྟོན་གྱི་ནམ་མཁའ་སྤྲིན་དང་བྲལ་བ་ལྟ་བུའི་གསལ་སྟོང་གི་ཉམས་ཤིག་རང་བཞིན་གྱིས་འཆར་ཏེ། དེ་ལ་ཡོངས་གྲགས་སུ་འཆི་བ་འོད་གསལ་ཟེར། རྫོགས་ཆེན་ལྟར་ན། ཞི་བ་ཆོས་སྐུའི་ནམ་མཁའ་ཟེར། དེའི་ཚེ་ངོས་ཟིན་པར་བྱས་ནས་གཤིས་དེའི་ངང་ལ་བཅའ་བཅོས་མེད་པར་བཞག་པས་ཀ་དག་གི་ནང་དབྱིངས་སུ་བཙན་ཐབས་སུ་གྲོལ་བ་ཡིན་ནོ། ། དེ་ངོ་མ་ཤེས་ན། ནམ་མཁའ་འོད་གསལ་ལ་ཐིམ་པ་ཞེས་བྱ་བའི་སྣང་བ་ནི། རིག་པ་དཀར་འཇམ་རྩའི་སྒྲོན་མའི་ལམ་བརྒྱུད་དེ། རྒྱང་ཞགས་ཆུའི་སྒྲོན་མའི་སྒོར་ཐོན་པས་མེ་སྟག་ཡལ་བ་བཞིན་དུ་གྱུར་ཚེ། འོད་ལུས་དབང་པོ་ཀུན་ཚང་གི་རྣམ་པར་འཆར་ཏེ། དེའི་ཚེ་རང་གི་མིག་གཉིས་ནས་འོད་ཀྱི་ཟེར་ཐག་ཚོན་སྣ་ལྔའི་གྲུ་གུ་བརྐྱངས་པ་ལྟ་བུ་ནམ་མཁའི་མཐོངས་སུ་འཆར་རོ། ། དེ་ལ་སེམས་གཏད་དེ་མ་ཡེངས་པར་མཉམ་པར་བཞག་པས་སྐད་ཅིག་མ་གཅིག་ལ། ཀ་དག་གི་གཞི་ལ་གྲོལ་བར་འགྱུར་བ་ཡིན་ནོ། །དེ་ངོས་མ་ཟིན་ན། དེ་ལས་སྣང་བ་མཆེད་ནས་སྟོང་གསུམ་ཐམས་ཅད་འོད་ལྔའི་རང་བཞིན་དུ་འཆར་ཏེ། དེའི་ཚེ་སྣང་བ་མཆེད་པ་རང་སྣང་དུ་ངོས་ཟིན་ན་སྐད་ཅིག་མ་དང་པོར་རང་བཞིན་མེད་པར་ཡིད་ཆེས། གཉིས་པ་རང་སར་གྲོལ། གསུམ་པ་གྲོལ་ཐོག་ཏུ་བཙན་ས་ཟིན་པས་དེ་ཕན་ཆད་ཀྱི་སྣང་བ་གང་ཡང་མེད་དོ། ། འདི་ཡི་སྐབས་སུ་འོད་གསལ་ཐོད་རྒལ་ལ་མ་གོམས་པ་དག་ལ་སྐར་མདའ་རྒྱུག་པའི་ཆ་ཙམ་ཡང་མེད་པའང་ཡོད་གསུངས། དེ་མ་གྲོལ་ན་འོད་གསལ་ཟུང་འཇུག་ལ་ཐིམ་པ་ཞེས་བྱ་བའི་སྣང་བ་ནི། སྣང་བ་དེ་རྣམས་456

ཝཾལེ ཝཱརྒྱད་ལ། བར་ འི་སྐོརགནས་འགྱུར་ནས་ཐོག་མར་ཞི་བའི་རང་གདེངས་ཁྲག་འཐུང་ཁྲོ་བོའི་དཀྱིལ་འཁོར་སྣང་བ་ཡིན་ཏེ། ཀློང་གསལ་ལས། དེ་ཚེ་སྒྲ་འོད་ཟེར་དུ་འཁྲིགས། ། སྐུ་ཡི་སྣང་བས་སྐྲག་པར་བྱེད། ། ཅེས་གསུངས། ཁྲག་འཐུང་ཁྲོ་བོའི་སྐུ་ཆེ་བ་རི་བོ་མཆོག་རབ་ཙམ་དང་། འབྲིང་བ་རི་ཕྲན་ཙམ་དང་ཆུང་བ་ཡུངས་དཀར་གྱི་འབྲུ་ཙམ་པ། ཤིན་ཏུ་མང་ཞིང་མགོ་བརྙན་སྣ་ཚོགས་པ་ཐོགས་ནས་རང་ཉིད་གར་འགྲོ་བའི་ཕྱོགས་སུ་རྒྱུག་ཅི་ཛེེབརྡེགས་པར་སྣང་བ་དང་། འོད་ཟེར་མཚོན་ཆའི་རྣམ་པས་བརྡེགས་པ་དང་ཟུག་པར་སྣང་ངོ་། ། འོད་ཀྱི་ནང་ནས་ཆོས་ཉིད་ཀྱི་རང་སྒྲ་འབྲུག་སྟོང་ལྡིར་བ་ཙམ་པས་རྒྱོབ་ཅིག་དང་སོད་དང་ཟུངས་ཤིག་ལ་སོགས་པའི་སྒྲ་སྐད་མི་སྙན་པ་སྣ་ཚོགས་སྒྲོག་པའི་འོད་ཀྱིས་སྐྲག་གོ ། སྒྲས་དངངས་སོ། ། ཟེར་གྱིས་སྐྲག་གོ ། དེར་རང་སྣང་དུ་ངོ་མ་ཤེས་པ་རྣམས་ལ་བདུད་དང་གཤིན་རྗེའི་རྣམ་པར་འཆར་རོ། ། དེའང་ལྷ་ཚོགས་རྣམས་ད་ལྟ་གནས་པ། ཀླད་པ་དུང་ཁུང་ན་ཉུང་འབྲུ་ཙམ་ལས་མེད་ཀྱང་། བར་དོར་ལུས་བོར་བའི་གནད་ཀྱིས་འཇིག་རྟེན་གྱི་ཁམས་ཁྱབ་པར་སྣང་ངོ་། ། དེའི་ཚེ་བླ་མའི་གདམས་ངག་གིས་དེ་རྣམས་སེང་གེའི་གསོབ་མཐོང་བ་ལྟར། རང་སྣང་དུ་ངོ་ཤེས་པས། སྐད་ཅིག་ཁྲག་འཐུང་གི་སྐུར་གྲོལ་ནས་འཚང་རྒྱའོ། ། ཆོས་འདི་ངོ་སྤྲོད་མ་ཐོབ་ན། ཐུན་མོང་བའི་གང་ཟག་བཟང་པོ་རྣམས་ཀྱང་འདི་ནས་སྐྲག་སྟེ་འཁོར་བར་འཁྱམས་པ་མང་སྟེ། མན་ངག་སྙིང་གི་དགོངས་པ་ལས ཀྱེ་གསང་བའི་བདག་པོ་ད་ལྟ་ངོ་མ་འཕྲོད་ན་སྒོམ་སྒྲུབ་ཅི་ཙམ་བྱས་ཀྱང་སངས་མི་རྒྱའོ། ། གདམས་ངག་དང་མ་འཕྲད་པས་འོད་ཀྱིས་འཇིགས་སོ། ། སྒྲས་དངངས་སོ། ། ཟེར་གྱིས་སྐྲག་གོ ། གདམས་པའི་གནད་མ་ཤེས་ན་སྒྲ་འོད་ཟེར་གསུམ་ངོ་མ་ཤེས་པས་འཁོར་བར་འཁྱམ་མོ། ། ཞེས་གསུངས་སོ། ། གལ་ཏེ་དེར་ངོ་མ་ཤེས་པས་གྲོལ་མ་ཐུབ་ན། བསམ་གཏན་གྱི་ཞག་ལྔ་ལ་སྙིང་ཁའི་ཞི་བའི་ཚོམ་བུ་ལྔ་457

ཛའིདམ་ཆོས་རྫོགས་པ་ཆེ ཡོའི་ མ་གཞགཛའིརིམ་གྱིས་འཆར་བས་ཞག་དང་པོ་ལ་འབྱུང་བ་ནམ་མཁའ་རྣམ་པར་དག་པའི་གདེངས་མཐིང་གི་དབུས་སུ་རྣམ་སྣང་ཡུམ་དང་བཅས་པ། ཤར་དུ་མི་བསྐྱོད་པ།ལྷོར་རིན་ཆེན་འབྱུང་ལྡན། ནུབ་ཏུ་འོད་དཔག་མེད། བྱང་དུ་དོན་ཡོད་གྲུབ་པ་རྣམས་ཡུམ་དང་བཅས་པ། སེམས་དཔའ་བརྒྱད་སེམས་མ་བརྒྱད། སྒོ་བ་ཡབ་ཡུམ་དང་བཅས་པ་འཆར་རོ། ། རིགས་ལྔའི་ཚོམ་བུ་དེ་འདྲ་འབུམ་ཕྲགགྲངས་མེད་པ་ནམ་མཁའི་མཐའ་ཁྱབ་པ་འཆར་རོ། ། དེའི་ཚེ་རིག་པ་འོད་ལ་ཕར་འཇུག་པ་ནི། ཚོམ་བུའི་ཐུགས་ཀར་རིག་པ་གཏད་དེ་གསལ་སྟོང་གི་ངང་ལ་བཞག་པས་ཚོམ་བུའི་སྐུ་དང་གཉིས་སུ་མེད་པར་གྱུར་ནས་སངས་རྒྱས་པར་འགྱུར་རོ། ། འོད་རིག་པ་ལ་ཚུར་འཇུག་པ་ནི། ཚོམ་བུའི་ཐུགས་ཀ་ནས་འོད་ཀྱི་ཟེར་ཐག་ཅིག་བདག་གི་སྙིང་ཁར་ཟུག་པར་འཆར་ཞིང་། སྐུ་ཐམས་ཅད་རང་ལུས་ལ་ཐིམ་པར་བྱེད་པའི་སྣང་བ་འཆར་ཏེ། དེའི་ཚེ་རང་སྣང་དུ་ངོ་ཤེས་ནས་གསལ་སྟོང་གི་ངང་ལ་བཞག་པས་སྐུ་རྣམས་རང་དང་གཉིས་སུ་མེད་པར་ཐིམ་ནས་སངས་རྒྱས་པར་འགྱུར་རོ། ། འདིའི་ཚེ་རིག་པ་ཞེས་པ་ནི་རང་ཡིན་ནོ། ། ལ་ལར་ཞི་བ་སྔོན་ལ་ཤར་ནས་ཁྲོ་བོ་རྗེས་ལ་འཆར་བའང་བཤད་དོ། ། གང་ལྟར་ཡིན་ཡང་ངོ་ཤེས་པ་གལ་ཆེ། དེར་མ་གྲོལ་ན་ཟུང་འཇུག་ཡེ་ཤེས་ལ་ཐིམ་པ་ཞེས་བྱ་བའི་སྣང་བ་ནི། རང་གི་སྙིང་ཁ་ནས་སྟེང་གི་ནམ་མཁའ་ལ་འོད་ཁ་དོག་བཞིའི་ཐག་པ་ཟུག་པ་མཐོང་ངོ་། ། དེ་ལ་མ་ཡེངས་པར་བལྟས་པས་རྒྱ་ཆེ་བར་འཆར་རོ། ། དེ་ཡང་འོད་མཐིང་ག་དང་དཀར་པོ་དང་སེར་པོ་དང་དམར་པོའི་སྣམ་བུའི་སྟེང་དུ་རང་རང་གི་ཁ་དོག་དང་མཐུན་པའི་ཐིག་ལེ་མེ་ལོང་ཙམ་རེ་ལ་ཚོམ་བུའི་ཐིག་ཆུང་ལྔ་ལྔས་རྒྱན་བཀྲམ་པ་བཞིན་འཆར་རོ། ། དེའི་སྟེང་དུ་འོད་རྨ་བྱའི་གདུགས་འཁོར་བ་ལྟ་བུ་ཞིག་ཀྱང་འཆར་རོ། ། དེའི་ཚེ་སྣམ་བུ་དེ་དག་གི་སྣེ་མོ་རང་ལ་ཟུག་པ་ལྟར་འབྱུང་བས། དེའི་ཚེ་དེ་ལ་སེམས་གཏད་ནས་གསལ་458

ཛའིལེ ་བརྒྱ ་པ བར་ འི་སྐོརསྟོང་གི་ངང་ལ་བཞག་པས་གྲོལ་བ་ཡིན་ནོ། ། གལ་ཏེ་དེར་མ་གྲོལ་ན་ཡེ་ཤེས་ལྷུན་གྲུབ་ལ་ཐིམ་པ་ཞེས་བྱ་བའི་སྣང་བ་ནི། རང་སྣང་ཐམས་ཅད་སྟོན་ཀའི་ནམ་མཁའ་རྣམ་པར་དག་པ་ལྟ་བུའི་མཐའ་མ་འོད་ལྔའི་མུ་ཁྱུད་ཟླུམ་པོས་བསྐོར་བ།དཔེར་ན་ཉི་མ་ལ་འཇའ་འཁྱིལ་བ་ལྟར་དབང་པོའི་སྤྱོད་ཡུལ་གྱུར་ཚད་ཐམས་ཅད་ཁྱབ་པར་འཆར་རོ། ། དེའི་སྟེང་དུ་འོད་ཟླུམ་པོ་ཁ་དོག་ལྔ་ལྡན་ཤིན་ཏུ་གསལ་བ་ཞིག་ཀྱང་འཆར་རོ། ། དེའི་འོག་ཏུ་ལོངས་སྐུ་ཁྲོ་བོའི་དཀྱིལ་འཁོར་རྒྱ་ཆེ་ལ་ལྷུན་སྡུག་པ་འཆར་རོ། ། འོག་ན་ལོངས་སྐུ་ཞི་བའི་སྣང་བ་འོད་གསལ་བ།དེའི་ཕྱོགས་མཚམས་ན་རང་བཞིན་སྤྲུལ་པའི་ཞིང་ཁམས་ཡིད་དུ་འོང་བ་འཆར་རོ། ། དེའི་འོག་ན་རིགས་དྲུག་གི་འཁྲུལ་བའི་སྣང་བ་འདུལ་བྱེད་སྟོན་པ་དྲུག་དང་བཅས་པ་འཆར་རོ། ། དེ་ཐམས་ཅད་རང་སྣང་དུ་ངོ་ཤེས་པར་བྱས་ནས་རིག་པའི་གཤིས་ལ་མི་གཡོ་བར་བཞག་པ་སྐད་ཅིག་གིས་ཀ་དག་གི་གཞི་ལ་གྲོལ་ནས་ནང་གསལ་སྐུ་དང་ཡེ་ཤེས་འདུ་འབྲལ་མེད་པའི་དགོངས་པ་ལ་བཞུགས་པའི་ངང་ལས་མ་གཡོས་པ་གཟུགས་སྐུ་རྣམ་གཉིས་ཀྱིས་འཁོར་བ་མ་སྟོངས་བར་དུ་འགྲོ་བའི་དོན་རྒྱུན་མི་ཆད་པ་ཡིན་ནོ། །བཞི་པ་སྲིད་པའི་བར་དོ་ནི། རྩ་བ་རྡོ་རྗེའི་ཚིག་རྐང་ལས། སྲིད་པའི་བར་དོ་ལས་ཀྱི་འཕྲོ་མཐུད་པ་ཡུར་བ་གོང་ཆད་པ་ལ་ཝཱ་འཛུགས་པ་ལྟ་བུཿཞེས་གསུངས་པ་དེ་ཡང་། དཔེར་ན་ཡུར་བ་གོང་ཆད་ཀྱང་། ཝ་བཙུགས་ནས་ཆུ་བར་མ་ཆད་པར་འདྲེན་པ་ལྟར། ཆོས་འདིའི་སྒོར་ཞུགས་ནས། མངོན་སུམ་གྱི་དོན་མ་མཐོང་ཡང་། ཐུན་མོང་གི་སྔོན་འགྲོ་དང་ཐུན་མོང་མ་ཡིན་པའི་སྔོན་འགྲོ་རུ་ཤན་འབྱེད་པའི་སྤྱོད་པ་ལུས་ངག་ཡིད་གསུམ་གྱི་སྔོན་འགྲོ་བྱས་པ་ཡུར་བ་དང་འདྲ་ལ། དེའི་དུས་སུ་ཚེའི་བར་ཆད་ནས། སྲིད་པའི་བར་དོར་འཁྱམས་པ་གོང་ཆད་པ་དང་འདྲ། དེ་ནས་སྲིད་པའི་བར་དོ་ཡིན་པར་ངོ་ཤེས།459

ཛའིདམ་ཆོས་རྫོ ས་པ་ཆེ ་པོའི་ མ་གཞགཛའིསྔོན་གྱི་བག་ཆགས་བཟང་པོ་དྲན་ནས་སྐྱེ་གནས་ངན་པ་ལས་ལོག་སྟེ། ཤར་ཕྱོགས་མངོན་པར་དགའ་བ་ལ་སོགས་པའི་སྐྱེ་གནས་བཟང་པོར་སྐྱེ་བ་ཝ་བཙུགས་ནས་ཆུ་བར་མ་ཆད་པར་འདྲེན་པ་འདྲའོ། ། དེའི་གདམས་པ་ནི། དེ་ཡང་གོང་གི་འོད་སྣང་ཤར་བ་ཐམས་ཅད་རྡོས་བཅས་རང་ཚན་པ་ག་ཤེད་ཅིག་ནས་བྱུང་བར་བཟུང་ནས། དངངས་ཤིང་སྐྲག་ནས་བྲོས་པས། དེ་ནས་སྲིད་པའི་བར་དོ་སྐད་ཅིག་གིས་གྲུབ་ནས་ཞག་བཞི་བཅུ་ཞེ་དགུའི་བར་དུ་འཁྲུལ་སྣང་སྣ་ཚོགས་པ་མྱོང་ཞིང་འོད་ལུས་དབང་པོ་ཀུན་ཚང་ཞིང་རྫུ་འཕྲུལ་དང་ལྡན་པས་བྱ་སྒྲོ་རླུང་གིས་ཁྱེར་བ་ལྟར་ཕྱ་ཕྱོད་ཡད་ཡུད་ཀུན་ལ་བལྟ་ཞིང་འདུག་པའི་དུས་སུ་བསམ་བློ་ཞིག་བཏང་བས་ད་ནི་ང་ཤི་བ་ཡིན་པར་འདུག་སྙམ་ནས་སྡུག་བསྔལ་དྲག་པོ་འབྱུང་ཞིང་། ཞག་བདུན་རེ་ལ་འཆི་ཆུང་རེ་བྱེད། ལུས་ཀྱི་བོངས་ཚོད་ནི་བྱིས་པ་ལོ་བརྒྱད་པའམ། བཅུ་དྲུག་གི་ན་ཚོད་ཅན་ཁ་དོག་ནི་ཕྱི་མར་གར་སྐྱེས་པའི་ཁ་དོག་ཏུ་སྣང་སྟེ་ལྷ་མི་གཉིས་སུ་སྐྱེས་ན་ཁ་དོག་དཀར་པོ།ལྷ་མིན་དང་བྱོལ་སོང་སེར་པོ། ཡི་དྭགས་སྔོན་པོ། དམྱལ་བ་ནག་པོ། མགོ་ལྟ་ཕྱོགས་ནི་ལྷ་མི་གཉིས་སུ་སྐྱེས་ན་མགོ་གྱེན་དུ་བསྟན་ནས་འགྲོ། ལྷ་མིན་དང་བྱོལ་སོང་འཕྲེད། དམྱལ་བ་དང་ཡི་དྭགས་ཐུར་དུ་བསྟན་ནས་འགྲོ་སྙམ་བྱེད་དོ། ། རིགས་དྲུག་གི་སྐྱེ་གནས་ལས། ལྷ་ཁང་དང་སྐྱེད་མོས་ཚལ་ནི། ལྷའི་སྐྱེ་གནས། འོད་ཀྱི་འཁོར་ལོ་ལྷ་མིན་ནམ་རྨུགས་པ་མི་ལུས་ཙམ་པོ་དང་། སྐྱེ་བོ་མང་པོའི་དབུས་མི་ལུས་རིན་པོ་ཆེ། ཐོས་གྲོལ་ལྟར་ན། ལུས་འཕགས་པོར་སྐྱེ་ན། ངང་པ་ཕོ་མོས་བརྒྱན་པའི་མཚོ་དང་། འཛམ་བུ་གླིང་དུ་སྐྱེ་ན་ཁང་བཟང་ཉམས་དགའ་བ་དང་། བ་གླང་སྤྱོད་དུ་སྐྱེ་ན་རྟ་ཕོ་མོས་བརྒྱན་པའི་མཚོ་དང་།སྒྲ་མི་སྙན་དུ་སྐྱེ་ན་བ་ལང་དང་ལྗོན་ཤིང་གིས་བརྒྱན་པའི་མཚོར་འཇུག་པར་འདོད་པ་འབྱུང་གསུངས། ས་ཕུག་སྤྱིལ་བོ་ནི་བྱོལ་སོང་དང་། གྲོག་པོ་ཕུག་460

ཝཾལེ རིརྒྱ ་པ བར འིསྤོརསྡུག་ཡི་དྭགས། མུན་ནག་ཆར་འཐིབ་དམྱལ་བའི་སྐྱེ་གནས་སོ། ། དེའི་གསེབ་ཏུ་བསྡད་ན་དེར་སྐྱེ་བ་བླངས་ནས་སྡུག་བསྔལ་མྱོང་བ་ཡིན་པས་ཤིན་ཏུ་གཟབ་དགོས། ལས་དབང་གི་གཤིན་རྗེ་མང་པོས་དེད་པའི་སྣང་བ་བྱུང་ཡང་། དེ་རྣམས་རང་སྣང་ཡིན་པས་རྨི་ལམ་གྱི་སྣང་བ་ལྟར་རང་བཞིན་མེད་དོ། ། རང་ལ་ཡང་འོད་སྣང་གི་ལུས་མ་གཏོགས་ཤ་རུས་གདོས་བཅས་ཀྱི་ལུས་མེད་པས་འཆི་རྒྱུ་མེད་དོ། ། དེ་ལ་སྐྲག་ནས་ཡིབ་པས་སྐྱེ་གནས་དེ་འདྲའི་གནས་སུ་ཅི་ནས་ཀྱང་མ་སོང་བར་ཤར་ཕྱོགས་མངོན་པར་དགའ་བ། སྟུག་པོ་བཀོད་པ། ལྕང་ལོ་ཅན།རི་པོ་ཏ་ལ། པདྨ་འོད། དག་པ་མཁའ་སྤྱོད། དགའ་ལྡན། བདེ་བ་ཅན།ཟངས་མདོག་དཔལ་རི་ལ་སོགས་པའི་ཞིང་ཁམས་གང་འདོད་ཡིད་ལ་བྱས་ནས་དེར་འགྲོ་བའི་འདུན་པ་གཏད་པས་ཞིང་ཁམས་དེ་རྣམས་སུ་པདྨ་ལས་རྫུས་ཏེ་སྐྱེས་ནས། རིགས་ཀྱི་བདག་པོ་རྣམས་ཀྱི་ཞལ་མཐོང་གསུང་ཐོས་པར་ཐེ་ཚོམ་མེད་དོ། ། གལ་ཏེ་དེར་བགྲོད་མ་ཐུབ་པར་སྐྱེ་བ་ལེན་དགོས་པ་བྱུང་ན། ངན་འགྲོའི་གནས་གསུམ་དང་། ལྷ་མ་ཡིན་གྱི་གནས་དང་། གླིང་གཞན་གསུམ་དུ་སྐྱེས་པའི་ལྟས་མཐོང་ན་རབ་ཏུ་བསྒྲིམས་ཏེ་དྲན་པས་ཟིན་བར་བྱས་ནས་འཛམ་བུ་གླིང་དུ་སྐྱེ་བ་འཛིན་པ་ལ་ཡང་། དང་པོ་ཕ་མ་གཉིས་འཁྲིག་པ་སྤྱོད་པ་མཐོང་ཞིང་དེའི་ཚེ་ཕོར་སྐྱེ་ན། རང་ཉིད་ཕོ་ཡིན་པའི་འདུ་ཤེས་ཀྱིས་མ་ལ་ཆགས་ཤིང་།ཕ་ལ་ཞེ་སྡང་དང་མིག་སེར་དྲག་པོ་སྐྱེ། མོར་སྐྱེ་ན་མོ་ཡིན་པའི་འདུ་ཤེས་ཀྱིས་ཕ་ལ་ཆགས་ཤིང་། མ་ལ་མིག་སེར་གྱི་ཞེ་སྡང་དྲག་པོ་སྐྱེ། དེའི་དབང་གིས་ཚེ་འཕོས་ནས་མངལ་དུ་སྐྱེ་བ་ལེན་པས་ཆགས་སྡང་གི་བསམ་པ་སྐྱེས་ཚེ། ཕ་མ་གཉིས་བླ་མ་ཡབ་ཡུམ་དུ་བསྒོམས་ནས་ཆགས་སྡང་གི་བསམ་པ་སྤངས་ཏེ་གསོལ་བ་འདེབས། གྱ་ཚོམ་དུ་སྐྱེ་བ་མི་འཛིན་པར་ཆོས་ལྡན་གྱི་རྟེན་ཁྱད་པར་ཅན།འཁོར་ལོས་བསྒྱུར་བའི་རྒྱལ་པོའམ། བྲམ་ཟེའི་རིགས་ཤིང་སཱ་ལ་ཆེན་པོའམ།461

ཛའི མ་ཆོས་རྔོ ས་སྡ་ཆེ ཡོའི་ མགཞགཛའིགྲུབ་པ་ཐོབ་པའི་སྲས་པོའམ། ཆོས་རྒྱུད་དྲི་མ་མེད་པའི་རིགས་སམ། ཕ་མ་དད་པ་ཅན་གྱི་རིགས་སུ་སྐྱེས་ནས་འགྲོ་བ་སེམས་ཅན་གྱི་དོན་བྱེད་ནུས་པའི་བསོད་ནམས་ཅན་གྱི་ལུས་ཤིག་རྙེད་ནས་རྡོ་རྗེ་ཐེག་པའི་ལམ་ཉམས་སུ་ལེན་པའི་ཕྱིར་ནང་གི་འགལ་རྐྱེན་ཐམས་ཅད་ཞི་ཞིང་མཐུན་རྐྱེན་ཡིད་བཞིན་དུ་འགྲུབ་པ་དང་། ས་ལམ་གྱི་རྟོགས་པ་ཐམས་ཅད་མཐར་ཕྱིན་པའི་སྨོན་ལམ་བཏབ་ནས།དེ་ལྟ་བུས་ཕ་མ་བླ་མ་ཡབ་ཡུམ་དུ་བསྒོམ་པའི་ཡུམ་གྱི་མངལ་དུ་སྐྱེ་བ་འཛིན་པར་བྱས་ན། སྐྱེ་བ་ཕྱི་མར་དེ་ལྟ་བུར་སྐྱེས་ནས་རྟེན་དེ་ལ་སངས་རྒྱས་པར་འགྱུར་རོ། ། དེ་ལྟར་མི་ཤེས་ན་དཀོན་མཆོག་གསུམ་ལ་སྐྱབས་སུ་འགྲོ་བར་བྱས་ནས་རྟག་ཏུ་ཆོས་ལ་སྤྱོད་པའི་རིགས་སུ་སྐྱེ་བར་བྱིན་གྱིས་བརླབ་ཏུ་གསོལ་སྙམ་པའི་གསོལ་བ་འདེབས་པ་དང་། བཟང་པོ་སྤྱོད་པ་ལ་སོགས་པའི་སྨོན་ལམ་བཏབ་སྟེ། མངལ་དུ་འཇུག་པའམ། རིན་པོ་ཆེ་ཁང་བཟང་དང་སྐྱེད་མོས་ཚལ་དུ་ཞུགས་པས་ཆོས་ལ་སྤྱོད་པའི་ལྷ་དང་མིར་སྐྱེའོ། ། འདི་དག་ནི་རྫོགས་ཆེན་གྱི་ཁྲེགས་ཆོད་ཐོད་རྒལ་གྱི་དོན་མ་མཐོང་བའི་དབང་དུ་བྱས་པ་ཡིན་ནོ། ། ་གཞན་ཡང་ནཱ་རོ་ཆོས་དྲུག་གི་ཉམས་ལེན་གསལ་བའི་སྒྲོན་མེ་ལས་གསུངས་པའི་བར་དོའི་སྐོར་འདིར་དོན་གཉེར་ཅན་རྣམས་ལ་ཕན་གདགས་པའི་སླད་དུ་ཆད་ལྷག་འཁྲུལ་གསུམ་མེད་པར་བཤས་ཏེ་འགོད་པར་བྱ་ཞིང་།དེ་ཉིད་ལས་འདི་ལྟར་གསུངས་ཏེ། དེ་ཡང་བར་དོའི་མན་ངག་ལ་བཞི་སྟེ།ཟུང་འཇུག་སྐུ་བཞིའི་བར་དོ། རང་རིག་ཡེ་ཤེས་ཀྱི་བར་དོ། དུས་མཚམས་རང་བཞིན་གྱི་བར་དོ། འཆུགས་མེད་རྟེན་འབྲེལ་གྱི་བར་དོའོ། ། འོན་ཀྱང་རེ་ཞིག ཆོས་ཀྱི་རྗེ་མི་ལ་རས་ཆེན་གྱི་ཞལ་ནས། འབྱུང་བ་བར་དོ་རྣམ་པ་དྲུག་གི་ཚུལ་གསལ་བར་ཤེས་ན། དོན་བདེ་བླག་ཏུ་རྟོགས་པར་འགྱུར་བའི་ཕྱིར། ཞེས་གསུངས་པ་ལྟར། དོན་དམ་ཆོས་ཉིད་ཀྱི་བར་དོ་དང་། རང་བཞིན་རྨི་ལམ་གྱི་462

ཛའིལེ རིརྒྱ ་ལ བར འིསྤོརབར་དོ། སྣང་བ་སྐྱེ་ཤིའི་བར་དོ། རྨི་ལམ་གཉིད་ཀྱི་བར་དོ། ཐ་མ་སྲིད་པའི་བར་དོ། སྐྱེ་གནས་བརྒྱུད་པའི་བར་དོ། ཞེས་རྣམ་པ་དྲུག་ཏུ་མཛད་དོ། །དང་པོ་(དོན་དམ་ཆོས་ཉིད་ཀྱི་བར་དོ་)ནི། ཆོས་རྣམས་ཐམས་ཅད་ཀྱི་གནས་ལུགས། རང་བཞིན་གྱིས་རྣམ་པར་དག་པའི་དེ་ཁོ་ན། བདེ་ཆེན་རྡོ་རྗེའི་སེམས་དཔའ་གཞོམ་མེད་ཅིག་སྐྱེས་པའི་ཡེ་ཤེས་སུ། མཐའ་དག་གདོད་ནས་རྣམ་པར་དག་པ་སྟེ། འདི་ནི་ཡིན་མིན་ཡོད་མེད། རྟག་ཆད་སོགས་མཐའ་གང་དུ་ཡང་མ་ལྷུང་ཞིང་། མཐའ་ཐམས་ཅད་དང་བྲལ་བའི་ཕྱིར་བར་དོའི་ཐ་སྙད་དུ་མཛད་དོ། ། འདི་ཇི་ལྟ་བར་ངོ་སྤྲོད་པའི་ཐབས་ཀྱི་ཡན་ལག་ཏུ་ཐབས་དང་ཤེས་རབ་ཀྱི་རྒྱུད་སྡེ་རིན་པོ་ཆེ་དག་གི་དགོངས་པའི་སྙིང་པོ་དག་གིས་རིག་སྟོང་ལྷན་ཅིག་སྐྱེས་པའི་ཡེ་ཤེས་དང་། བདེ་སྟོང་ལྷན་ཅིག་སྐྱེས་པའི་ཡེ་ཤེས་རྟོགས་པར་བྱ་སྟེ། ཐུན་མོང་དང་ཐུན་མོང་མ་ཡིན་པ་དག་ཏུ་འགྱུར་རོ། །གཉིས་པ་(རང་བཞིན་རྨི་ལམ་གྱི་བར་དོ་)ནི། དེ་ལྟ་བུའི་དོན་གྱི་གནས་་ལུགས་ལས་ཐམས་ཅད་མ་འདས་སུ་ཟིན་ཀྱང་། རང་བཞིན་མེད་བཞིན་དུ་རྣམ་པར་སྣང་བའི་འཁྲུལ་བ་བཟློག་ཏུ་མེད་པ་ཉིད། བཟློག་པར་བྱ་བའི་ཐབས།ཐུན་མོང་དང་། ཐུན་མོང་མ་ཡིན་པ་དང་། ཁྱད་པར་བླ་ན་མེད་པའི་ལམ་སྒྲུབ་བྱེད་ཐབས་ཀྱིས་དམིགས་པ། གྲུབ་པ་ཉམས་རྟོགས་ཡོན་ཏན་གྱི་ཁྱད་པར་དང་བཅས་པ་རྣམས་ཏེ། འདིར་ནི་རེ་ཞིག་ཐུན་མོང་མ་ཡིན་པ་དང་། ཁྱད་པར་བ་གང་དང་གང་ལ་གཙོ་བོར་བཟུང་ནས། དབང་གིས་ཡོངས་སྨིན་པར་བྱས་པའི་སྒྲུབ་པ་པོ་ལམ་བསྐྱེད་པ་དང་། རྫོགས་པའི་རིམ་པ་ཟུང་འབྲེལ་ཕྱིན་ཅི་མ་ལོག་པ། བླ་མ་དམ་པའི་ཞལ་གྱི་བདུད་རྩི། ངེས་པའི་གནས་འཆུགས་གོལ་ཅུང་ཟད་ཀྱང་མེད་པ་ལམ་དུ་བྱ་བ་ཉིད་དེ། འདི་ནི་སྣང་ཕྱོགས་སམ། སྟོང་ཕྱོགས་463

ཛ〉 མ་ཆོས་རྫོ ས་བ་ཆེ འབྲོའི་ མ ཞགཛའིསམ། ཐབས་ཤེས་ཡ་བྲལ་གྱི་མཐའི་ཕྱོགས་སུ་མ་ལྷུང་བའི་ཕྱིར། བར་དོའི་ཐ་སྙད་དུ་མཛད་དེ། ལམ་རིམ་མ་ལུས་ཤིང་ལུས་པ་མེད་པའི་དོན་ནོ། །གསུམ་པ་(སྣང་བ་སྐྱེ་ཤིའི་བར་དོ་)ནི། དེ་དག་ལས་བྱེ་བྲག་ཏུ་ལུས་ངག་ཡིད་ཀྱི་སྣང་བ། རྒྱུན། སྲོག ལུས། དབང་པོ་བཅས་དེ་ཉིད་རྣམ་པར་སྣང་བའི་འགོ་བརྩམས་ནས། ཇི་སྲིད་ནུབ་པར་མ་གྱུར་པ། སྒྱུ་མ་དང་མི་ལམ་ཙམ་དུ་མངོན་པར་སྣང་བ་སྟེ། འདི་ནི་སྐྱེ་བ་དང་འཆི་བའི་དབུས་ན་གནས་ཤིང་སྣང་བའི་ཕྱིར། བར་དོའི་ཐ་སྙད་དུ་མཛད་དོ། །བཞི་པ་(རྨི་ལམ་གཉིད་ཀྱི་བར་དོ་)ནི། དེ་ལ་བྱེ་བྲག་ཏུ། ཤིན་ཏུ་ལོག་པར་ཉལ་བ་སེམས་མེད་པའི་གནས་སྐབས་སུ་བཤད་པ་དང་། ཡིད་སྲོག་གི་འཇུག་པ་ཀུན་ཏུ་གཡོ་བ་མེད་པ་ཉིད་ལ་ཀུན་ཏུ་སྣང་བའི་རྒྱུ་ཉེ་བར་སྣང་བ་དག་སྟེ། འདི་ཞུགས་པ་དང་། སད་པ་དག་གི་དབུས་ན་ཉེ་བར་སྣང་བའི་ཕྱིར།བར་དོའི་ཐ་སྙད་མཛད་དོ། །ལྔ་པ་(ཐ་མ་སྲིད་པའི་བར་དོ་)ནི། སྔ་མ་དག་ལ་རང་བཞིན་གྱིས་སྣང་བ་ཉེ་བར་སྡུད་པའི་འཇུག་པ་རབ་ཏུ་སྟོན་པ་སྟེ། འཆི་བ་དང་སྐྱེ་བ་དག་གི་དབུས་ན་གནས་པའི་ཕྱིར་བར་དོའི་ཐ་སྙད་མཛད་དོ། ། སྲིད་པའི་བར་དོ་བྱ་བ་ནི།སྲིད་པ་འཕོ་བའི་དུས་ཉེ་བར་བཟུང་ནས་བརྗོད་པར་མཛངས་ཀྱི་བྱེ་བྲག་སྲིད་པའི་བར་དོ་ལ་ནི་མ་ཡིན་ནོ། ། ཐ་མ་བྱ་བ་ནི། སྐྱེ་བ་དང་གནས་པ་དག་གི་ཐ་མར་བརྗོད་པ་ལས་གཞན་དུ་མི་གཟུང་ངོ་། ། ཞེས་གསུངས་ཤིང་། རྗེ་བཙུན་ཆེན་པོ་ནཱ་རོ་པས་བཞེད་པ་ནི་གསུམ་དུ་འདུས་ཏེ། ཉིན་པར་སྣང་བ་འཁྲུལ།མཚན་མོ་མི་ལམ་འཁྲུལ། བར་དོ་ལས་ཀྱིས་འཁྲུལ་ཅེས་གསུངས་པས། སྐྱེ་ཤི་བར་དོ། རྨི་ལམ་བར་དོ། སྲིད་པའི་བར་དོ་དང་གསུམ་དུ་འདུས་པས་ཉིན་སྣང་འདི་ཀ་མ་འཁྲུལ་བར་བྱ། མཚན་མོ་རྨི་ལམ་ཟིན་པར་བྱ། བར་དོར་འོད་464

འཇིལེ རིརྒྱ ་ས ངར འིསྐེརགསལ་ཟིན་པའམ་སྒྱུ་མར་སྦྱོང་བར་བྱའོ། ། དེ་ཡང་ཉིན་པར་སྣང་བ་འཁྲུལ།བག་ཆགས་ཀྱི་འཁྲུལ། ལས་ཀྱིས་འཁྲུལ་ཡང་། སྣང་བ་གཙོར་བྱས་པ་ཡིན་ནོ། ། དེ་བཞིན་དུ་མཚན་མོ་ཡང་སྣང་བ་འཁྲུལ། བག་ཆགས་ཀྱིས་འཁྲུལ།ཡང་ལས་ཀྱིས་འཁྲུལ། ཡང་བག་ཆགས་གཙོ་བོར་བྱས་པ་ཡིན་ནོ། ། དེ་བཞིན་དུ་བར་དོ་ཡང་སྣང་བ་འཁྲུལ། བག་ཆགས་ཀྱིས་འཁྲུལ། ལས་ཀྱིས་འཁྲུལ།ཡང་ལས་ཀྱིས་གཙོ་བོར་བྱས་པ་ཡིན་ཏེ། འདིར་ཡོངས་སུ་གྲགས་པའི་སྲིད་པ་བར་དོ་ཞེས་པ་དེ་བསྟན་པར་བྱའོ། ། དེ་ཡང་སྔོན་བྱུང་སྲིད་པའི་ཤ་གཟུགས་ཅན་ཞེས་པ་དང་། འབྱུང་བ་སྲིད་པའི་ཤ་གཟུགས་ཅན་ཞེས་པ་ལ་སོགས་པ་མང་དུ་གསུངས་ཀྱང་། འབྱུང་བ་ཞེས་འཐད་པ་ཡིན་ཏེ། དེའི་རྒྱུ་མཚན་ཡང་བར་དོའི་གནས་སུ་ཡུལ་དུ་སྐྱེ་ན་ལྷ་ཡུལ་གྱི་སྣང་བ་འབྱུང་བས་ན་འབྱུང་ཞེས་བྱ།ལྷ་ཡུལ་གྱི་སྣང་བ་འབྱུང་ན་གཞན་དུ་མི་སྐྱེ་བར་ལྷ་ཡུལ་གྱི་གནས་སུ་འགྱུར་བས་ན་འགྱུར་ཞེས་བྱ། དེ་བཞིན་དུ་ལྷ་མིན་དང་། ཡི་དྭགས། དུད་འགྲོ་མལ་སོགསཔ་རིགས་དྲུག་གང་དང་གང་དུ་དེའི་སྣང་བ་འབྱུང་ཞིང་གང་སྣང་བར་བྱུང་བ་དེར་སྐྱེ་བར་འགྱུར་རོ། ། ཐོགས་མེད་ལྡན་ཞེས་པ་ནི། རི་རབ་ཁང་ཁྱིམ་ལ་སོགས་པ་རྣམས་ལ་ཡང་ཐོགས་པ་མེད་དེ། དཔེར་ན་དུ་བའི་ནང་དུ་ཆུ་གཏོར་བ་དང་འདྲ་སྟེ། གང་ལ་ཡང་ཐགས་ཐོགས་མེད་པར་ཕར་ཐལ་ཚུར་ཐལ་དུ་འགྲོ་བའོ། །འོང་ཀྱང་མའི་མངལ་དང་། རྒྱ་གར་རྡོ་རྗེ་གདན་ན་རྡོ་རྗེ་གདན་རྒྱ་གྲམ་ཡོད་པ་ལ་ཐོགས་པ་ཡིན་ནོ། ། དེ་མིན་པ་གང་ལ་ཡང་ཐོགས་མེད་དུ་འགྲོའོ། །ལས་ཀྱི་རྫུ་འཕྲུལ་ཐོགས་པ་མེད་པ་ཞེས་པ་ཡོན་ཏན་གྱི་རྫུ་འཕྲུལ་མ་ཡིན་པར། ལས་ཀྱི་རྫུ་འཕྲུལ་སྐད་ཅིག་ཙམ་ལ་གླིང་བཞི་རི་རབ་དང་བཅས་པ་འཁོར་བས་དཔེར་ན་སྐྱེས་བུས་ལག་པ་བརྐྱང་བསྐུམ་ཙམ་ལས་གང་དང་གང་ཡིད་ལ་དྲན་པ་དེར་ཡུད་ཙམ་གྱིས་ཕྱིན་པར་འགྱུར་ཞིང་གང་དང་གང་ལ་ཡང་465

འཇི མ་ཆོས་རྔོ ས་བ་ཆེ །སྡོའི་ མ གཛའིཐགས་ཐོགས་མེད་དོ། ། རིགས་མཐུན་མིག་དག་པས་མཐོང་ཞེས་པ་ནི། ལྷ་ལ་སོགས་པ་བསོད་ནམས་ཀྱི་མཐུ་ལས་མངོན་པར་གྲུབ་པ་ཡིན་ནོ། ། འོ་ན་བསམ་གཏན་ཡང་དག་པར་བསྒོམ་པའི་མིག་རྣམ་པར་དག་པས་དུས་ཐམས་ཅད་དུ་མཐོང་ངམ་ཞེ་ན་མ་ཡིན་ཏེ། ལྟ་བའི་འདུན་པ་བཏང་ན་མཐོང་བ་ཡིན་གྱི།རྣམ་པ་ཐམས་ཅད་དུ་མ་ཡིན་ཏེ། བསམ་གཏན་གྱི་གཡེང་བས་འགྲོ་བས་སོ། །རིགས་མཐུན་ཞེས་པ་ནི། བར་དོར་སྐྱེ་བ་རིགས་མཐུན་པ་ནི་གཅིག་གིས་གཅིག་མཐོང་བ་ཡིན་ཏེ། དཔེར་ན་ལྷ་རུ་སྐྱེ་བ་རིགས་མཐུན་པ་ཡོད་ན་གཅིག་གིས་གཅིག་མཐོང་། དེ་བཞིན་དུ་ཡི་དྭགས་ཀྱི་གནས་སུ་སྐྱེ་བའི་རིགས་མཐུན་པ་ཡོད་ན་གཅིག་གིས་གཅིག་མཐོང་བ་ཡིན་ནོ། ། ཡང་ལྷ་མིག་དག་པས་མཐོང་ཞེས་པ་ནི། གཟུགས་ཁམས་སྐྱེས་པའི་བར་དོ་བས་ལྷ་མིན་མན་ཆད་དུ་སྐྱེས་པ་མཐོང་བ་དང་། དེ་བཞིན་དུ་ལྷ་མིན་དུ་སྐྱེ་བའི་བར་དོ་བས་མི་དང་དུད་འགྲོ་མན་ཆད་དུ་སྐྱེ་བའི་བར་དོ་བ་རྣམས་རིམ་པ་བཞིན་ཞེས་འཆད་པ་ཡོད་དེ།འདི་ནི་ངེས་པ་མེད་ཅེས་གསུངས་སོ། །མི་ལྡོག་དེ་ཡིས་དྲི་ཟའོ་ཞེས་པ་ནི། ཉན་ཐོས་ལ་སོགས་པ་ཐེག་ཀ་འོག་མ་རྣམས་ཀྱིས་བར་དོ་ལྷ་མི་སོགས་གང་དུ་སྐྱེ་བའི་སྣང་བ་ཤར་བ་དེར་འགྱུར་ཞིང་། གཞན་ལ་མཐོ་དམན་གང་དུ་ཡང་མི་ལྡོག་པར་འདོད་དེ། དཔེར་ན་ཡུལ་དུ་སྐྱེ་བའི་མི་གཅིག་ལ་ལྷ་ཡུལ་གྱི་སྣང་བ་ཤས་ཆེ།མན་ཆད་པས་ངན་པ་ཡོད་ཀྱང་དམྱལ་བ་ལ་སོགས་གང་དུའང་མི་ལྡོག་གོ ། དེ་བཞིན་དུ་དམྱལ་བར་སྐྱེ་བའི་སྣང་བ་ཤར་ནས་ལས་བཟང་པོ་བསྒྲུབ་པ་ཡན་ཀྱང་མཐོ་རིས་སུ་མི་ལྡོག་པར་འདོད་དོ། ། དེ་བཞིན་དུ་དབུ་མ་པ་དང་ཐེག་ཆེན་འབའ་ཞིག་པས་ཀྱང་འདི་ལྟར་འདོད་པ་དང་། འདི་ནི་མི་འཐད་པ་ཡིན་ནོ། །དཔེར་ན་མཐོ་རིས་སུ་སྐྱེ་བའི་བར་དོ་བ་གཅིག་མཐོ་རིས་སུ་སྐྱེ་བའི་སྣང་བ་ཤར་ཡང་ཤུལ་ན་འབྲེལ་བ་གསོན་པ་རྣམས་ཀྱིས་གཤིན་པོ་འདིའི་དོན་དུ་སེམས་ཅན་466

་ ཛའིལེ ལྡརྒྱ རི བར ཞིསྐརམང་པོའི་སྲོག་བཅད་ནས་མཆོད་སྦྱིན་བྱས་པས་ཤི་ཤུལ་དུ་སྣང་བ་མ་དག་པའི་སར་འཁོར་ནས། དེ་ལ་ཞེ་སྡང་དྲག་པོ་སྐྱེས་ཏེ། ལས་དེས་མཚམས་སྦྱོར་བྱས་ནས་ངན་སོང་དུ་ལྡོག་གོ ། དེ་བཞིན་དུ་བར་དོའི་ཤུལ་གྱི་ནོར་རྫས་ལ་ཆགས་པའམ་ནོར་གཞན་གྱིས་དབང་བྱས་ན་ཡང་དེ་ཁོས་ཤེས་ཏེ། དེ་ལ་མི་དགའ་བ་དང་། ཞེ་སྡང་སྐྱེས་ན་ངན་སོང་དུ་ལྡོག་གོ ། དེ་བཞིན་དུ་ཁོ་རང་གཤིན་པོའི་དོན་དུ་ཆོ་ག་བྱེད་པའམ། བཀའ་འདོན་པ་ལ་སོགས་བྱེད་པ་རྣམས་ཀྱང་མ་དག་པ་གཉིད་དང་། གཡེང་བ་དང་། ལེ་ལོ་ལ་སོགས་བྱས་པ་དང་། དམ་ཚིག་མི་གཙང་བ་དེ་ཁོས་ངོ་བོ་ཤེས་ནས་དེ་ལ་འཇིགས་ཤིང་སྐྲག་པས་ལས་ནག་པོདང་། ཆོ་ག་མ་དག་པ་ལ་སོགས་པ་བྱེད་པ་རྣམས་མང་ཡང་ བྲ་མ་འདི་རྣམསཀྱིས་བདག་ངེས་པར་བསླུས་སྙམ་ནས་ཤིན་ཏུ་ཡི་མུག་ནས་མི་དགའ་བ་ཆེན་པོ་དང་བཅས་ཏེ། དེ་ཡིས་ངན་སོང་དུ་ལྡོག་གོ ། དེ་བཞིན་དུ་ངན་སོང་དུ་སྐྱེ་བའི་སྣང་བ་ཤར་ནས་ཀྱང་། ཤུལ་དུ་ཡོད་པའི་ཉེ་དུ་རྣམས་ཀྱིས་སྡིག་པ་དང་མ་འདྲེས་པར་དཀར་པོའི་ཆོས། བྲ་མ་སློབ་དཔོན་རྣམས་ཀྱིས་ཀྱང་ལུས་ཏྭོག་ཡིད་གསུམ་གུས་པས་ཆོ་ག་རྣམ་པར་དག་པར་བྱས་ན་ལས་དཀར་པོ་དེ་རྣམས་ཀྱིས་མཚམས་སྦྱོར་བྱས་ནས་མཐོ་རིས་སུ་ངེས་པར་ལྡོག་གོ ། འོན་ཀྱང་མི་ལྡོག་པ་འདི་རྣམས་ནི་ལས་བར་དོ་བ་གཅིག་གི་དབང་དུ་བྱས་པ་ཡིན་གྱི། ཡང་ཡར་འགྲོ་བའི་ལམ་དཀར་པོ་ཆེན་པོ་བསགས་པ་གཅིག་ཡིན་ན་ལས་ངན་པས་མི་ལྡོག་སྟེ། དེ་བཞིན་མར་འགྲོ་བའི་ལས་ཆེན་པོ་བསགས་པ་གཅིག་ཡིན་ན་དགེ་བ་བྱས་ཀྱང་ཡར་ལ་རེ་ཞིག་མི་ལྡོག་གོ ། ཟས་དྲི་ཟའོ་ཞེས་པ་ནི། ལོངས་སྤྱོད་དུ་དྲི་ཟ་བའོ། ། ཡང་འགའ་ཞིག་གིས་བར་དོ་ལ་གཉིད་ཅུང་ཟད་ཡོད་ཟེར་ཏེ།གཉིད་ཡོང་བ་ལ་རྟེན་དགོས་ཏེ། འདིར་གཉིད་ཡོད་པ་ལ་ལུས་ཡོད་དགོས་པ་་དེ་ཡིན་ནོ་གསུངས། མདོར་ན་བར་དོའི་རིག་པ་ལ་གཏན་མེད་པས་ཡང་ཞིང་467

འཇི མཞེསས་རྔོགས་པ་ཆེ ༠4འི་ མ ཞ ཛའིགཡོ་བ་དེ་དག་མི་དགེ་བའི་སྣང་བ་གང་ཤར་ཡང་སྟོབས་ཆེ་བ་ཡིན་པས། ད་ལྟ་ནས་བར་དོ་སྦྱོང་བར་བྱའོ། ། དེའི་ཚུལ་ནི་ཉིན་པར་ཚོགས་དྲུག་གི་སྣང་བ་གང་ཤར་ཡང་འདི་ནི་བར་དོའི་སྣང་བ་ཡིན་པས་དོན་ལ་གྲུབ་པ་སྐད་ཅིག་ཀྱང་མེད་སྙམ་དུ་བསམ་པ་ལ་ཞེན་པ་བཟློག ཡང་མིག་གི་ཡུལ་དུ་གཟུགས་སྡུག་པ་དང་།རྣ་བའི་ཡུལ་དུ་སྒྲ་སྙན་པ་དང་། བཟང་པོའི་རྣམ་པ་གང་ཤར་ཡང་འདི་ཉིད་བར་དོའི་སྐབས་སུ་ངན་པའི་གནས་སུ་སྐྱེ། བདེ་བའི་ཉམས་བཟང་པོ་རྣམ་པར་སྣང་བས་ཡིན་ཏེ་འདི་ལ་ཡང་བདེན་པར་གྲུབ་པ་མེད་སྙམ་དུ་མཚན་མར་འཛིན་པ་ཉེ་བར་ཞི་བར་བྱ་ཞིང་། མེ་སྒྲ་ལ་སོགས་པ་སྒྲ་གང་བྱུང་ཡང་འདི་ཉིད་བར་དོའི་སྒྲ་ཡིན་བརྗེད་ཀྱིས་དོགས་པས་བརྗེད་རྡོ་ཡིན་སྙམ་དུ་དྲན་པ་རྒྱུན་ཆད་མེད་པར་བྱ་གསུངས་སོ། ། དེ་བཞིན་དུ་སྦྱངས་པས་མཚན་མོ་རྨི་ལམ་དུ་འདྲོངས་ན་མཚན་མོ་རྨི་ལམ་ཟིན་འོང་བ་ཡིན། རྨི་ལམ་ཞིང་ན་དོ་ནུབ་རྨི་ལམ་བྱུང་བ་དང་།བར་དུ་སྣང་བ་སྦྱང་བར་བྱའོ་སྙམ་དུ་འདུན་པ་གཏད། རྨི་ལམ་བྱུང་བ་དང་།འདི་ངོས་བཟུང་ནས་བར་དོའི་སྣང་བ་ཡིན་སྙམ་དུ་སྦྱང་བར་བྱ་སྟེ། དེ་ལྟར་ཉིན་པར་གྱི་སྣང་བ་གང་ཤར་བ་དང་། མཚན་མོའི་རྨི་ལམ་གང་བྱུང་བ་བར་དོའི་སྣང་བ་ཡིན་སྙམ་དུ་བསམ། དེ་ས་པས་དབང་པོ་རབ་ཀྱིས་རྨི་ལམ་རྩོལ་མེད་དུ་འབྲོངས་པ་ཡིན། ཡང་གང་ཟག་ལ་ལ་ཞིག་ལ་ཉིན་པར་ཉམས་ལེན་དགའ་རབ་ཡོད་ཀྱང་མཚན་མོ་རྨི་ལམ་དུ་མི་འོང་བ་ཡོད་མོད། དེ་གདམས་པ་གནད་དུ་མ་སོང་བ་དང་། འདུན་པའི་སྟོབས་ཆུང་བས་ཡིན་པས་མོས་གུས་ཀྱི་གདུང་བ་ཆེན་པོ་དང་ལྡན་པས་དཀོན་མཆོག་ལ་གསོལ་བ་གདབ། ཉིན་པར་འདུན་པ་དྲག་པོ་བསྐྱེད་དེ། ཤུགས་ཕྱུང་ལ་བསྒོམ་པར་བྱའོ། ། ཡང་འགའ་ཞིག་ལ་ཉིན་པར་ཉམས་ལེན་མེད་ཀྱང་མཚན་མོའི་རྨི་ལམ་དུ་ཉམས་ལེན་དགའ་རབ་འབྱུང་བ་ཡོད་དེ། དེ་ཐོད་རྒལ་བའི་གང་ཟག་ཡིན་ཏེ། ཚེ་སྔ་མར་བསྒོམ་468

ཛའིམེ ཝཱརྒྱ ་ས བར འིསྤོརཔའི་སྟོབས་ཡིན་ནོ། ། དེ་ལྟར་སྣང་བ་ཐམས་ཅད་རྨི་ལམ་བར་དོར་འབྱམས་ཤིང་བར་དོ་ཞེས་བྱ་སྟེ་དེ་ག་རང་ཡིན་ནོ། ། འཁོར་བ་ཞེས་བྱ་བ་དང་མྱ་ངན་ལས་འདས་པ་གཉིས་ཐ་དད་དུ་གྲུབ་པ་ཡིན་ནམ། ཐ་མི་དད་དུ་ཡིན་སྙམ་ནས་བརྟགས་པས་འཁོར་བ་དང་མྱ་ངན་ལས་འདས་པ་གཉིས་ཐ་དད་མེད་པར་ཐག་བཅད་ལ། མདུན་གྱི་ནམ་མཁར་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ།མི་ཕམ་ཆོས་ཀྱི་རྒྱལ་པོ་བཞུགས་པ་ལ་འཁོར་བྱང་ཆུབ་སེམས་དཔའི་ཚོགས་ཀྱིས་བསྐོར་བར་བསྒོམ། བདག་ཉིད་ཀྱང་སེམས་ཅན་གྱིས་མཐོང་ན་རབ་ཏུ་དགའ་བ། བྱང་ཆུབ་སེམས་དཔའ་མཚན་བཟང་པོ་ལྟར་བསྒོམ། ཕ་ལ་ཕར་མི་འཛིན།མ་ལ་མར་མི་འཛིན། དེ་བཞིན་དུ་ཟས་ནོར་ལ་སོགས་པ་གང་ལ་ཡང་ཞེན་ཆགས་མེད་པར་བྱས་ནས། བདག་ཉིད་འཁོར་བའི་བཙོན་ར་དུག་སྦྲུལ་གདུག་པ་ཅན་གྱི་ཚང་ལྟ་བུ་ནས་ཐོན་ཏེ། མི་ཕམ་ཆོས་ཀྱི་རྒྱལ་པོའི་ཞབས་དྲུང་དུ་སྐྱེས་པ་འདི་ཨེ་མ་ཧོ། སྐལ་བ་རེ་ལྡན་སྙམ་དུ་བསྒོམ་པར་བྱའོ། ། དེས་འཆི་ཁར་སོང་བ་དང་། དབང་པོ་རབ་ཀྱིས་འོད་གསལ་ངོས་ཟིན། འབྲིང་གིས་བར་དོ་སྒྱུ་མར་ཟིན། ཐ་མས་ཀྱང་མངལ་བདམ་པར་བྱ་གསུངས། དེ་ལ་འོད་གསལ་ངོས་གཟུང་བ་ནི། འཆི་རྟགས་རྣམས་ལེགས་པར་ཚང་བ་དང་། ད་ནི་འཆི་བར་འདུག་པས་འོད་གསལ་ངོས་གཟུང་བར་བྱའོ་དུ་བསམ་ཞིང་གང་ལ་ཡང་ཞེན་ཆགས་མེད་པར་བྱས་ནས། དབུགས་རིང་ཐུང་ལ་སོགས་ཀྱི་སོང་ནས་སྣང་མཆེད་ཐོབ་གསུམ་ཐིམ་པ་དང་། སྤྱི་བོ་ནས་ཐིག་ལེ་དཀར་པོ་དེ་ཆུའི་ཁམས་ཡིན་པས་ཐུར་དུ་འགྲོ། ལྟེ་འོག་སོར་བཞིར་ཐིག་ལེ་དམར་པོ་གཅིག་ཡོད་པ་དེ་མེའི་ཁམས་ཡིན་པས་གྱེན་དུ་འགྲོ། དེ་གཉིས་སྙིང་ཁར་འཛོམས་པ་དང་།གཞི་རྟེན་འབྲེལ་རྟགས་ཀྱི་འོད་གསལ་དེ་ངེས་པར་འཆར་བས་གེ་ངེས་པར་གཟུང་བ་ལ་གནས་པར་བྱའོ། ། ཉིན་པར་འོད་གསལ་ངོ་ཤེས་པས། དེ་དུས་469

ཛའི མཞེསས་རྔོགས་ལ་ཆེ ༠4འི་ མ ཞགཛའིའོད་གསལ་ངོས་ཟིན། ཉིན་པར་འོད་གསལ་བསྒོམ་པས་དེ་དུས་བརྟན་པ་ཡིན།ཉིན་པར་འོད་གསལ་བརྟན་པས་དེ་དུས་འོད་གསལ་ལ་བརྟན་པ་ཐོབ་ནས་དོན་ཆེན་འགྲུབ་པ་ཡིན། གཞི་རྟེན་འབྲེལ་རྟགས་ཀྱི་འོད་གསལ་དེ་ངེས་པར་འཆར་ན་འདི་ཁམས་དྲུག་དང་ལྡན་པའི་སྐྱེས་བུ་གཅིག་རིམ་གྱིས་འཆི་བ་ལ་འཆར་བ་ཡིན་གྱི། ཅིག་ཅར་བ་ནི་མ་ངེས་ཏེ་ཐེ་ཚོམ་ཟ་བ་ཞེས་གསུངས། དེ་ལྟར་འོད་གསལ་ཟིན་པ་དང་། སྦྱངས་པ་ཆུང་ན་གནས་པ་དཀའ་བ་ཡིན་པས། འོད་གསལ་གྱི་ངང་དུ་གནས་མ་ནུས་པར་རིག་པ་ཕྱིར་བུད་དེ། སྐྱེས་བུའི་ལག་པ་བརྐྱང་བསྐུམ་ཙམ་ལ་བརྒྱལ་ཏེ། དེ་ནས་བརྒྱལ་སངས་ནས་བར་དོའི་སྣང་བ་ཟིང་ལང་གིས་འཆར་བ་ཡིན་པས། དེའི་དུས་དབང་པོ་འབྲིང་གིས་བར་དོ་གཉིས་པ་སྒྱུ་མ་ལྟ་བུར་སྦྱང་བར་བྱ་སྟེ། བར་དོའི་སྣང་བ་ཟིལ་གྱིས་ཤར་བ་དང་།དེར་བླ་མའི་གདམས་ངག་དང་། རང་སེམས་ལ་ངེས་ཤེས་ཀྱི་མཐུ་བརྟས་ནས་འདིར་ངོས་འཛིན་པ་ཡིན་པར་འདུག་པས་གོང་ལྟར་ཤར་བའམ་ཇི་ལྟར་ཤར་ཡང་བདེན་མེད་སྒྱུ་མ་ལྟ་བུ་ཡིན་སྙམ་དུ་བློ་ཐག་བཅད་པས། བར་དོ་ལ་བར་དོ་རུ་ངོ་ཤེས་པར་བྱ་སྟེ། ད་ནི་བར་དོ་ན་ཡོད་པ་ཡིན་པར་འདུག་པས་མི་ཕམ་ཆོས་ཀྱི་རྒྱལ་པོའི་དྲུང་དུ་འགྲོ་བའི་དུས་ལ་བབ་འདུག་པས་འགྲོ་བར་བྱའོ་སྙམ་པའི་འདུན་པ་གཏད་པས། དེའི་མོད་ལ་མི་ཕམ་ཆོས་ཀྱི་རྒྱལ་པོའི་དྲུང་དུ་པདྨའི་སྙིང་པོ་ལ་རྫུས་ཏེ་སྐྱེ་བར་འགྱུར་རོ། ། དབང་པོ་ཐ་མས་བར་དོ་གསུམ་པར་མངལ་སྒོ་བདམ་པར་བྱའོ། ། དེ་ཡང་བདེར་གཤེགས་ཕག་མོ་གྲུབ་པའི་ཞལ་ནས།བཞི་པ་མངལ་སྒོ་བདམ་པ་ནི། ། སྐྱེ་ཤི་རྨི་ལམ་བར་དོ་རུ། ། སྦྱངས་པ་ཤིན་ཏུ་ཞན་པ་ཡིས། ། བར་དོ་བྱང་ཆུབ་མ་ཐོབ་ན། ། མངལ་བདམ་པ་ཡི་གདམས་ངག་བྱ། །དེ་ཡང་འཕེན་པ་འདི་ལྟར་བཏང་། ། བདེ་བ་ཅན་གྱི་ཞིང་ཁམས་སམ། །པདྨོ་ཅན་གྱི་ཞིང་ཁམས་སམ། ། བརྫུས་ཏེ་སྐྱེ་བར་བྱ་བསམ་པའི། ། འདུན་དྲག་470

ཝཾམེ ལིརྒྱ ་ཐཱ བར འི་སྐོརཔོ་གཏང་བར་བྱ། ། མ་ཡི་མངལ་དུ་འཇུག་ན་ཡང་། །འཁོར་ལོས་སྒྱུར་རྒྱལ་བྲམ་ཟེ་དང་། ། སེམས་ཅན་དོན་བྱེད་ནུས་པ་ཡི། ། བསོད་ནམས་ཅན་གྱི་ལུས་པོ་གཅིག །བླང་ངོ་སྙམ་པའི་འདུན་པ་གཏང་། ། དེ་ཡི་གང་དུ་བསམ་པ་ཡིས། །སྐྱོགས་དང་འཕྲུལ་འཁོར་ཇི་བཞིན་དུ། ། ཐེ་ཚོམ་མེད་པར་འགྲོ་བ་ཡིན། ། ཞེས་པས། མངལ་སྐྱེས་དང་། སྒོང་སྐྱེས་དང་། དྲོད་གཤེར་སྐྱེས་ཏེ་སྐྱེ་བར་འགྱུར་་རོ། །སྐྱེ་གནས་བཞི་ལས་གང་དུ་སྐྱེས་ཀྱང་ཕོ་མོས་སྦྱོར་བ་བྱེད་པའི་དུས་སུ་ཕོར་སྐྱེས་ན་ཕ་ལ་ཞེ་སྡང་སྐྱེ། རྫུས་སྐྱེས་ལ་སོགས་པ་རྣམས་ཀྱིས་གནས་གང་དུ་སྐྱེ་བ་དེ་དང་དེར་གཞལ་ཡས་ཁང་གི་རྣམ་པ་བཞིའམ། སྐྱབས་སམ། གནས་མལ་ལམ། ལོངས་སྤྱོད་དུ་མཐོང་ནས། དེ་ཆགས་ཏེ། གང་ལ་ཆགས་པ་དེ་དང་དེར་སྐྱེས་སོ། ། དཔེར་ན་མི་གཙང་བའི་ལྗན་ལྗིན་ལ་བརྫུས་ཏེ་སྐྱེས་ན། མི་གཙང་བའི་གོང་བུ་དེ་ལ་དྲི་ཞིམ་པའི་འདུ་ཤེས་སྐྱེས་ནས། དེ་ལ་ཆགས་ཏེ་དེར་སྐྱེའོ། །དེ་རྣམས་གང་གི་སྣང་བར་ཤར་བ་དེ་དང་དེར་འཛིན་པ་མི་བྱེད་པར་ཆགས་སྡང་གི་མཚན་མ་མེད་པར་བྱས་ནས་མངལ་བཟང་པོ་བདམ་པར་བྱའོ། །དེ་ཡང་བྲམ་ཟེ་ཤིང་སཱ་ལ་ལྟ་བུའམ། འཁོར་ལོས་བསྒྱུར་བའི་རྒྱལ་པོ་ལྟ་བུའམ།ཆོས་རྒྱུད་དྲི་མ་མེད་པ་ལ་སོགས་པ་མངལ་ཁྱད་པར་ཅན་དུ་འཇུག་པར་བྱའོ། །གང་དུ་འཇུག་པའི་མངལ་དེ་ལྷའི་གཞལ་ཡས་ཁང་དུ་བྱིན་གྱིས་བརླབས།ཕྱོགས་བཅུའི་རྒྱལ་བ་སྲས་དང་བཅས་པར་དབང་བསྐུར་ཞུས་ནས་འཇུག་པར་བྱའོ། ། མངལ་བདམ་པ་ལ་འདི་ནི་ནོར་སའི་ཉེན་ཡོད་དེ་ལས་ཀྱི་དབང་གིས་མངལ་བཟང་པོ་ངན་པར་སྣང་བ་དང་། བཟང་པོར་སྣང་བ་ཡིན་པས་བཟང་པོ་ལ་མི་ཞེན། ངན་པ་ལ་མི་སྡང་བར་བླང་དོར་མེད་པར་ཉམས་སུ་ལེན་པ་འདི་ནི་ནང་གི་ཟབ་པ་ཡིན་ནོ། །ད་ཉམས་སུ་ལེན་པ་ལ་གཉིས་ཏེ། ཉམས་སུ་ལེན་པ་དང་། གོ་བར་བྱ་471

བྱུཛའི མཆོསརྔོ ས་བློ་ཆེ ཟུསྒོའི་ མ ཛ〉བའོ། ། དང་པོ་ནི། གཞུང་ལས་བྱུང་བ་ལྟར་འཆི་བའི་རྟགས་རྫོགས་ནས་ཉམས་སུ་བླང་བ་ལ་གསུམ། དབང་པོ་རབ་ཀྱིས་བར་དོ་དང་པོར་འོད་གསལ་ངོས་བཟུང་བར་བྱ་སྟེ། མཉམ་མེད་དྭགས་པོ་རིན་པོ་ཆེའི་གསུང་ལས། དབང་པོ་རབ་རང་ལ་འོད་གསལ་གྱི་ཉམས་ལེན་ཡོད་པ་གཅིག་ཐིམ་སྡུད་བྱུང་དུས་ནས་འོད་གསལ་ལ་མ་ཡེངས་པར་བྱས་པས། གཉུག་མའི་འོད་གསལ་དང་དབྱེར་མེད་དུ་འཚང་རྒྱའོ། ། འདི་ལ་འཕོ་བ་མེད་ཀྱང་འཕོ་བའི་མིང་བཏགས། ཡང་ན་ལུས་གནད་ལེགས་པར་བཅོས་ཏེ་བྱང་ཆབ་ཏུ་སེམས་བསྐྱེད། སྙིང་ཁར་ཉི་མ་༄ལ་ཧཱུཾ་བསྒོམ། དེ་ལས་འོད་འཕྲོས་པས། ཕྱི་སྣོད་ཐམས་ཅད་གཞལ་ཡས་ཁང་གི་ནང་བཅུད་སེམས་ཅན་ཐམས་ཅད་ལ་ཕོག་པས་ཡི་དམ་ལྷ་རུ་གྱུར། དེ་ནས་ཕྱི་སྣོད་ནང་བཅུད་ལ་བསྡུ། ནང་བཅུད་རྣམས་རང་ལ་བསྡུ། རང་ཉིད་ཉི་མ་ཧཱུཾ་དང་བཅས་ལ་བསྡུ། ཧཱུཾ་ཞབས་ཀྱུ་ལ་བསྡུ། ཞབས་ཀྱུ་འ་ལ། འ་ཧ་ལ། ཧ་མགོགདན་ལ། དེ་ཟླ་ཚེས་ལ། དེ་ཐིག་ལེ་ལ། དེ་ན་ད་ལ། ན་ད་སྟོང་པར་ཕྱག་རྒྱ་ཆེན་པོའི་ངང་ལ་བཞག་པ་ལ་གོམས་པར་བྱའོ། ། འཆི་དུས་ན་ད་སྟོང་པ་འོད་གསལ་ཕྱག་རྒྱ་ཆེན་པོའི་ངང་ལ་མ་ཡེངས་པར་བཞག་ནས་བསྒོམ་པ་ལ་ལམ་གྱི་འོད་གསལ་ལམ་བསྒོམ་པའི་འོད་གསལ་ཞེས་བྱ། དབུགས་ཆད་ནས་རང་བཞིན་གཉུག་མའི་འོད་གསལ་ངང་གིས་འཆར་དང་འདྲེས་ནས་འཚང་རྒྱའོ། །བསྒོམ་མེད་པ་རྣམས་ལ་ཡང་དེ་བཞིན་བསྒོམས་པས་སེམས་ཟིན་ནས་ཡོང་བ་ཡིན་གསུངས། དབང་པོ་འབྲིང་སྒྱུ་ལུས་བར་དོ་གཉིས་པ་ལ་རྩལ་སྦྱང་བ།དབང་པོ་ཐ་མ་བར་དོ་གསུམ་པར་མངལ་གྱི་དགག་ཅིང་བདམ་པའོ། ། དང་པོ་ནི། འོག་ནས་བཤད་པ་ལྟར་འདིར་ནི་(མཉམ་མེད་དྭགས་པོ་རིན་པོ་ཆེའི་གསུང་ལས། འབྲིང་སྒྱུ་ལུས་སུ་འཕོ་བ་ལ་སྦྱང་བ་དང་། འཕོ་བ་གཉིས་ལས།དང་པོ་ནི། གསོན་དུས་གཉིད་ལྡོག་ཁར་སུམ་ཅུ་རྩ་གསུམ་ན་མོ་ལིང་སྙའི་རྡོ་བ་472

ནེ་འཇིམེ ཝཱརྒྱ ་ལ ངར འི རབཏེགས་ན་འཕར་ཞིང་མནན་ན་ནེེམ་ལ་འབོལ་བ་རྡོ་རྗེ་འཆང་གི་བཞུགས་གདན་དེར་ཕྱིན་ལ་ཟུང་འཇུག་ལོངས་སྐུར་ལངས་ཏེ་ཕྱག་ཆེན་བསྒོམས་ནས་འཚང་རྒྱ་བར་བྱ་སྙམ་དུ་ཡང་ཡང་འདུན་པ་བཏང་ལ་བསྒོམ། གཉིས་པ་འཕོ་བ་དངོས་ནི། ཐིམ་སྡུད་འཆི་རྟགས་རྣམས་བྱུང་བའི་ཚེ་རིག་པ་མོ་ལིང་སྙའི་རྡོ་ལེབ་སྟེང་དུ་འཕོ་ཞིང་དེར་ཟུང་འཇུག་ཡི་དམ་གྱི་སྐུ་སྣང་ལ་རང་བཞིན་མེད་པ་གཟུགས་བརྙན་ལྟ་བུའི་སྐུར་ལངས་ནས་འོད་གསལ་སྒོམ་པའི་ངང་ནས་འཚང་རྒྱའོ། ། བར་དོ་འཕོ་བ་མེད་ཅེས་པ་ཡང་འདི་ཉིད་དུ། དེར་བར་དོ་དང་པོ་ལ་མ་ནུས་ན་བར་དོ་གཉིས་པ་གསུམ་པ་སོགས་ཀྱི་དུས་སུ་ཡང་སྔར་བཞིན་སྦྱངས་པས་ངེས་པར་ཟིན་ནོ། ། དེ་ཡང་ཉིན་པར་སྦྱང་བ་གལ་ཆེའོ། ། འདི་ལ་མངོན་དགའི་འཕོ་བ་ཞེས་ཀྱང་བྱ་བ་ཡིན་ནོ། ། )སྔར་འོད་གསལ་ཉིན་མཚན་འབྲེལ་བ་ཡོད་ན། དེ་ཉིད་ལ་དྲན་པ་གཏད་ནས་གཞིའི་འོད་གསལ་ཤེས་པར་བྱའོ་སྙམ་པའི་དྲན་པས་ཟིན་པར་བྱ། རྟགས་རྣམས་རྫོགས་པའི་རྗེས་ལ་འདིའི་སྣང་བ་ནུབ། བར་དོའི་སྣང་བ་མ་ཤར་གྱི་བར་དེར་འོད་གསལ་འཆར་ཏེ། དེ་ལ་ཅི་ཏྲེམ་སྡོད་པའི་དབང་ཡོད་པས། འོད་གསལ་བ་ལ་རྒྱུན་པར་གནས། བར་དོའི་གྲོང་ཁྱེར་དེ་ལ་མེད་ཅེས་བཤད་པ་ཡིན། དེའི་ངང་ནས་ཟུང་འཇུག་གི་ལུས་སུ་ལངས་ནས་སེམས་ཅན་གྱི་དོན་མཛད་པ་ནི། ཐེག་ཆེན་གྱི་ཁྱད་པར་ཡིན་ལ།ཁམས་གསུམ་སྤང་བྱའི་རྟོག་པ་ཐམས་ཅད་བཅད་ནས། དེ་ཉིད་དུ་ཞི་བ་ནི་བར་དོར་དགྲ་བཅོམ་པ་དང་དགོངས་པ་གཅིག་པར་འདུག སྙིང་རྗེས་ཟུང་འཇུག་གི་སྐུར་ལངས་ནས་འགྲོ་དོན་བྱ་བ་ནི། ཁྱད་པར་གྱི་གདམས་པ་ཡིན།་དེ་ལྟར་འོད་གསལ་ལ་བརྟན་ན་བར་དོ་དང་པོའི་སྣང་བ་ཤར་ཀྱང་། དེ་ཉིད་དུ་སྔར་འོད་གསལ་བསྒོམས་པ་ལྟར་སྦྱངས་ནས། དག་པའི་བར་དོ་མངོན་སུམ་དུ་འགྱུར་བ་ཡིན་ནོ། །473

ཉེ〉 མཐེ་ས་རྔོ སཕབ་ཆེ འཐོའི་ མ ཐོའིབརདོ་ས་པ་སྒྱུ་ལུས་ལ་རྩལ་སྦྱང་བ་ནི། མར་པའི་གསུང་སྲས་དོན་མ་ལས། དང་པོ་ཆགས་སྡང་བཟློག་པས་མངལ་གྱི་སྒོ་ཁེགས། ལས་རྒྱུ་འབྲས་ཤེས་པས་སྒོང་སྐྱེས་ཁེགས། སྣང་སྟོང་འཇའ་ཚོན་ཙམ་དུ་ཤེས་པས་རྫུས་སྐྱེས་ཁེགས།དྲན་པ་དང་འདུན་པ་ཡེ་ཤེས་ཀྱིས་མཚམས་སྦྱར་བས་དྲོད་གཤེར་ལས་སྐྱེས་པ་ཁེགས་སོ། ། དེ་ལྟར་གོང་གི་ཡོན་ཏན་དེ་རྣམས་མེད་ཀྱང་ཚུལ་ཁྲིམས་རྣམ་པར་དག་པའམ། བླ་མ་ལ་སངས་རྒྱས་ཀྱི་འདུ་ཤེས་ཐོབ་པའམ། གཏུམ་མོའི་དྲོད་གསལ་ཙམ་ཐོབ་པའམ། བསྐྱེད་རིམ་ཅུང་ཟད་བརྟན་པ་གཅིག་གིས་འགྲུབ་པས། འཆི་ཁའི་མཚམས་སྦྱོར་ནི་འཕོ་བ་ལ་སོགས་གལ་ཆེ་ཞིང་། བར་དོ་དང་པོསྲིད་པ་དེར་འབྱུང་བས་སོ། ། དངོས་གཞི་ནི། བར་དོ་ཞག་ཕྱེད་དང་བཞི་ཕན་ཆད་སྔར་གྱི་རྟོག་པ་དང་འདྲེས་ལ། དེ་ཕྱིན་ཆད་ཕྱི་མ་ཁོ་ནའི་སྣང་བ་འབྱུང་ཞེས་པས། གོང་ལྟར་ཡང་བར་དོ་དེས་གང་དུ་སྐྱེ་བ་ཤེས་ཤིང་། ཁྱད་པར་དུ་ཕོ་རུ་སྐྱེས་ན་མོ་ལ་ཆགས་པ་དང་། མོ་རུ་སྐྱེས་ན་ཕོ་ལ་ཆགས་པ་འབྱུང་བས། སྐབས་འདིར་གོང་གི་ཉམས་མྱོང་དྲན་ནས། སྔོན་ཡང་འདི་འདྲས་འཁོར་བར་འཁྱམས་ཤིང་ད་ནི་འདིའི་དབང་དུ་མ་སོང་བར་བྱ་ས། ཆགས་སྡང་གིས་རྟོག་པ་བཟློག་ནུས་ཙམ་ན། མངལ་དགག དེ་ནས་བར་དོ་དེ་ཉིད་དུ་སྔར་གྱི་ཉམས་ལེན་སྦྱོང་ཞེས་གསུངས་ཏེ། འདི་ལ་གཞུང་ནས། ཕྱི་མའི་ཕ་མ་བར་དོར་མཐོང་ཙམ་ན། བླ་མ་ལ་སྔར་མོས་པ་ཐོབ་ན། བླ་མ་ཡབ་ཡུམ་གྱིས་བདག་ལ་དབང་བསྐུར་བ་ཡིན་བསམ་པར་བྱ། ལུས་ངག་ཡིད་གསུམ་བླ་མ་ལ་རཱི འབུལ། ཆགས་སྡང་གི་སེམས་དགག་གོ་གསུངས། བསྐྱེད་རིམ་བརྟན་པ་དང་།ཕ་མ་དེ་ཡི་དམ་ཡབ་ཡུམ་དུ་བསྒོམ་གསུངས་སོ། ། དེ་ནི་འཇུག་ཡུལ་དགག་པ་ཡིན་ནོ། ། འཇུག་མཁན་དགག་པ་ནི། རང་སེམས་ཧཱུཾ་དུ་བསྒོམ་པ་དང་། ལྷར་བསྒོམ་པ་དང་། གཏུམ་མོ་ལྟ་བུའི་ཉམས་མྱོང་ལ་གཏད་པ་དང་། ཚུལ་ཁྲིམས་474

ཛའིམེ རིརྒྱ ་ལ ངར འི རཀྱི་གཉེན་པོ་བསྐྱེད་པ་ཁོ་ནའོ། ། འདི་རྣམས་ནི་གནད་གསུམ་དང་ལྡན་དགོས་ཏེ་འཆི་ཁར་སྔར་གྱི་ཉམས་མྱོང་གསལ་བ་བར་དོར་ངོ་ཤེས་དུས་སུ་འདུན་པ་དྲག་པ། གདམས་པ་ད་ལྟར་ལེ་ལོར་མ་བཞག་པར་ཤིན་ཏུ་བྱང་བ་ཞིག་དགོས་པ་ཡིན་ནོ། ། འདི་དང་ལྡན་ན་འཆི་བ་ཉིད་ལམ་གྱི་གྲོགས་སུ་འགྲོ་བས།མཚམས་སྦྱོར་རྣམ་པར་དག་པའོ། །ཡན་ལག་ཕྱི་མ་དང་མཚམས་སྦྱར་བའོ། །རྗེ་དུས་གསུམ་མཁྱེན་པའི་གསུང་ལས། དེས་ཀྱང་མ་ཁེགས་ན། ད་ལས་ཀྱི་སྟོབས་ཀྱིས་ལུས་མི་ལེན་འཕེན་པའི་སྟོབས་ཀྱིས་ལུས་ལེན་པས། དེ་ལ་ལེན་པ་དང་མི་ལེན་པ་གཉིས་གདམ་ཁ་ཡོད་པ་ལས། ལུས་ལེན་ན་འཁོར་ལོས་བསྒྱུར་པའི་རྒྱལ་པོའམ། དགེ་བའི་བཤེས་གཉེན་གྱི་སྲས་སུ་ལུས་བླང་། ཕལ་པ་ཙམ་དུ་བླངས་པས་སེམས་ཅན་གྱི་དོན་མི་འོང་ངོ་། །ལུས་མི་ལེན་པར་འདོད་ན། མའི་མངལ་དེ་ཁང་བཟང་ངམ། ཆོས་འབྱུང་ཁ་དོག་ཚང་བ་གཅིག་ཏུ་བལ་གྱིས་བསྒོམ། དེའི་ནང་དུ་རང་དཔལ་དགྱེས་པ་རྡོ་རྗེ་བརླ་བརྒྱད་ཕྱག་དྲུག་པགཅིག་ཏུ་བལ་གྱིས་བསྒོམ། དེའི་སྙིང་ཁར་ཐིག་ལེ་དཀར་པོ་གཅིག་བསམ།ཐིག་ལེ་འོད་དུ་ཞུ་བས་རང་ཡང་འོད་དུ་ཞུ་བ། ཆོས་འབྱུང་ཡང་འོད་དུ་ཞུ་བས།ཡེ་ཀྱི་ལུས་སྣང་ལ་རང་བཞིན་མེད་པར་སོང་བ་སྙམ་ཙ་ན་ཡི་དམ་ལྷའི་ཞལ་མཐོང་ནས་བར་དོ་དེ་ཉིད་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ནི།རྗེ་ནཱ་རོ་པཎ་ཆེན་གྱིས་བཞེད་དོ། །རྒྱས་པར་ཤེས་འདོད་ན། ཆོས་དྲུག་ཆེན་མོ་ལས། བར་དོའི་མན་ངག་གསུམ། རབ་བར་དོ་འོད་གསལ་ངོས་བཟུང་བ། འབྲིང་སྒྱུ་ལུས་ཀྱི་སྦྱང་བ།ཐ་མས་མངལ་སྒོ་བདམ་པའོ། ། དང་པོ་ལ་གཉིས། བར་དོ་ཇི་ལྟར་འབྱུང་བའི་ཚུལ་དང་། དེ་ལམ་དུ་བྱེད་པ་བར་དོའི་མན་ངག་གོ ། ་དང་པོ་བར་དོ་ཇི་ལྟར་འབྱུང་བའི་ཚུལ་ནི། བཀའ་དཔེ་ལས། ཕྲ་བ་475

ཐོའི མཐེ་ས་རྫོ ས་ལ་ཆེ འཐོའི་ མ ཐོའིཐིམ་དང་རགས་པ་ཐིམ། ། ཐིམ་པའི་རྗེས་ལ་གོམས་པ་ཡིས། ། རང་བཞིན་གྱིས་ནི་འོད་གསལ་འཆར། ། ཞེས་པའི་དོན་སྣང་བ་ཐིམ་ཞེས་པ་དང་། སྣང་མཆེད་ཐོབ་གསུམ་རིམ་གྱིས་སྡུད་པའི་ཚུལ་དང་། རྟོག་པ་ཐིམ་ཞེས་པ་རང་བཞིན་བརྒྱད་ཅུའི་རྟོག་ཚོགས་ནུབ་པའི་རིམ་པ་དང་། ཕྲ་རགས་ཞི་ཞེས་པ་དང་།འབྱུང་ཆུང་དང་། འབྱུང་ཆེན་རྣམས་སྡུད་པའི་ཚུལ་ཡིན་ཏེ། སྔ་ཕྱིའི་གོ་རིམ་ངེས་པ་ཅན་མེད་མོད་ཀྱི་ལ་ལ་ཞིག་ལ་འབྱུང་བ་གཙོ་བོར་བཟུང་བའོ། ། དང་པོ་ཁོ་ནར་ཕྲ་རགས་སྡུད་པའི་ཚུལ་ནི། གང་དག་འཆི་བའི་ནད་ཀྱིས་བཏབ་པ།སྲིད་པ་ཕ་རོལ་ཏུ་འཇུག་པར་བརྩམས་པ་དེ་དག་ས་ཆུ་ལ་ཐིམ་པས་ལུས་ཀྱི་ཟུངས་མི་ཐུབ། ས་འོག་ཏུ་བྱིང་བར་གྱུར་རོ་སྙམ་པ་འབྱུང་། ཆུ་ཆུ་ལ་ཐིམ་པས་ཁ་སྣའི་ཆུ་ཕྱིར་འབྱུང་སྟེ་སྐམ་པར་འགྱུར། མེ་རླུང་ལ་ཐིམ་པས། ལུས་ཀྱི་དྲོད་མཐའ་ནས་བསྡུས་ཏེ། ཡལ་བ་ལ་ཉེ་བར་འགྱུར། རླུང་རྣམ་པར་ཤེས་པ་ལ་ཐིམ་པས་ཕྱི་དབུགས་ཆད། ནང་དབུགས་ཅུང་ཟད་མི་ཆད། འདིའི་ཚེ་སྔ་ཕྱི་ཅི་རིགས་སུ་སྣང་སོགས་ཐིམ་པ་དང་། རྟོག་པ་ཐིམ་པ་ལྷན་ཅིག་འབྱུང་སྟེ།སྣང་བ་ཐིམ་པའི་རྟགས་སུ་ཕྱི་རུ་ཟླ་བ་ཤར་བ་ལྟ་བུ་དཀར་ལམ་པ་འབྱུང་། ནང་ལ་དུ་བ་ལྟ་བུ་བན་བུན་ལང་ལོང་བ་འབྱུང་། འདིའི་དུས་སུ་ཞེ་སྡང་ལས་གྱུར་པའི་རྟོག་པ་སོ་གསུམ་པོ་འགག དེ་སོ་གསུམ་ནི་འདོད་ཆགས་དང་བྲལ་བ་དང་། འདོད་ཆགས་དང་བྲལ་བ་བར་མ་དང་། ཤིན་ཏུ་འདོད་ཆགས་དང་།ཡིད་ཀྱིས་འགྲོ་བ་དང་། འོང་བ་དང་། མྱ་ངན་དང་། མྱ་ངན་བར་མ་དང་།ཤིན་ཏུ་མྱ་ངན་དང་། ཞི་བ་དང་། རྣམ་རྟོག་དང་། འཇིགས་པ་དང་། ས་པ་བར་མ་དང་། ཞིན་ཏུ་འཇིགས་པ་དང་། བྲེད་པ་དང་། སྲེད་པ་བར་མ་དང་།ཤིན་ཏུ་འཇིགས་པ་དང་། སྲེད་པ་དང་། སྲེད་པ་བར་མ་དང་། ཤིན་ཏུ་སྲེད་པ་དང་། ཉེ་བར་ལེན་པ་དང་། མི་དགེ་བ་དང་། བཀྲེས་པ་དང་། སྐོམ་པ་476

ཛཇིམེ ལིརྒྱ ་པ བར འིཨོཾརདང་། ཚོར་བ་དང་། ཚོར་བ་བར་མ་དང་། ཤིན་ཏུ་ཚོར་བ་དང་། རིག་པ་དང་། རིག་པ་པོ་དང་། རིག་གཞི་དང་། སོ་སོར་རྟོག་པ་དང་། ངོ་ཚ་ཤེས་པ་དང་། བརྩེ་བ་དང་། བརྩེ་བ་བར་མ་དང་། ཤིན་ཏུ་བརྩེ་བ་དང་། དགོས་པ་དང་བཅས་པ་དང་། བསགས་པ་ཉིད་དང་། ཕྲག་དོག་སྟེ་རང་བཞིན་གྱིས་རྟོག་པ་སུམ་ཅུ་རྩ་གསུམ་མོ། ། ཞེས་ཨརྱ་དེ་བའི་སྤྱོད་པ་ལས་གསུངས་སོ། །མཆེད་པ་ཐིམ་པའི་དུས་སུ་ཕྱི་རྟགས་ཉི་མ་ཤར་བ་ལྟ་བུའམ། ཁྲག་གི་ཆག་ཆག་བཏབ་པ་ལྟ་བུ་དམར་ལེ་བ་འབྱུང་། ནང་རྟགས་སྲིན་བུ་མེ་ཁྱེར་ལྟ་བུ་ལན་རེར་གསལ་ལན་རེར་མི་གསལ་བ་འབྱུང་། འདིའི་དུས་སུ་འདོད་ཆགས་ལས་གྱུར་པའི་རྟོག་པ་བཞི་བཅུ་འགག དེ་བཞི་བཅུ་ནི། ཆགས་པ་དང་། ཀུན་ཏུ་ཆགས་པ་དང་། དགའ་བ་དང་། དགའ་བ་བར་མ་དང་། ཤིན་ཏུ་དགའ་བ་དང་། རངས་པ་དང་། རབ་ཏུ་མགུ་བ་དང་། ངོ་མཚར་བ་དང་། རྒོད་པ་དང་། ཚིམ་པ་དང་། འཁྱུད་པ་དང་། འོ་བྱེད་པ་དང་། འཇིབ་པ་དང་།བརྟེན་པ་དང་། བརྩོན་པ་དང་། ང་རྒྱལ་དང་། བྱ་བ་དང་། འཕྲོག་པ་དང་།སྟོབས་དང་། སྤྲོ་བ་དང་། ལྷན་ཅིག་སྐྱེས་པའི་དགའ་བ་ལ་སྦྱོར་བ་དང་།དགའ་བ་བར་མ་ལ་སྦྱོར་བ་དང་། ཤིན་ཏུ་དགའ་བ་ལ་སྦྱོར་བ་དང་། སྒེག་པ་དང་། རྣམ་པར་སྒེག་པ་དང་། ཞེས་གྲགས་པ་དང་། དགེ་བ་དང་། ཚིག་གསལ་བ་དང་། བདེན་པ་དང་། མི་བདེན་པ་དང་། ངེས་པ་དང་། ཉེ་བར་ལེན་པ་དང་། སྦྱིན་པ་པོ་དང་། གཞན་ལ་བསྐུལ་བ་དང་། དཔའ་བ་དང་།ངོ་ཚ་བ་མེད་པ་དང་། གཡོ་སྒྱུ་དང་། གདུག་པ་དང་། མི་བསྲུན་པ་དང་། གྱ་གྱུ་ཆེ་བ་སྟེ་འདོད་ཆགས་ལས་གྱུར་པའི་རྟོག་པ་བཞི་བཅུའོ། ། ཞེས་སྤྱོད་བསྡུས་ལས་གསུངས་སོ། ། ཐོབ་པ་འོད་གསལ་ལ་ཐིམ་པའི་དུས་སུ་ཕྱི་རྟགས་མུན་ནག་ལ་གཡང་དུ་ལྷུང་བ་ལྟ་བུ་ནག་འུབ་པ་འབྱུང་། ནང་རྟགས་ཤེས་པ་མར་མེ་ལྟ་བུ་477

ཐོའི མའ་ས་རྫོ ས་པ་ཅན བསྡོའི་ མ ཐོའིགསལ་བ་འབྱུང་། དེའི་ཚེ་གཏི་མུག་ལས་གྱུར་པའི་རྟོག་པ་བདུན་འགག དེ་བདུན་ནི། ཆགས་པ་བར་མ་དང་། བརྗེད་ངད་པ་དང་། འཁྲུལ་པ་དང་།མི་སྨྲ་བ་དང་། སྐྱོ་བ་དང་། ལེ་ལོ་དང་། ཐེ་ཚོམ་སྟེ། གཏི་མུག་ལས་གྱུར་པའི་རྟོག་པ་བདུན་ནོ། ། ཞེས་སྤྱོད་བསྡུས་ལས་གསུངས་སོ། ། གཞན་ཡང་དེ་དག་གི་སྐབས་སུ་གཟུགས་སྒྲ་ལ་ཐིམ་པས་མིག་གིས་གཟུགས་མི་མཐོང་། ཞེས་བྱ་བ་སོགས་སྒྲ། དྲི། རོ། རེག་བྱ། ཆོས་རྣམས་ཐིམ་པ་དང་། དུས་གཅིག་ཏུ་ནང་གི་ཕ་མཆེད་རྣམས་ཀྱང་ཐིམ་པར་འགྱུར་ཏེ། མདོར་ན་ཕུང་པོ་དང་། ཁམས་དང་། སྐྱེ་མཆེད་རྣམས་དོན་དམ་པའི་དཀྱིལ་དུ་འཇུག་པའི་ཚུལ། ཆོས་དྲུག་མཁར་ཁ་མ་སོགས་སུ་གསལ་ལོ། ། དེ་ལྟར་མཐུན་པ་རྣམས་ཡོངས་སུ་རྫོགས་པ་དང་མཐུན་པ་ཉིད་དུ། སྤྱི་བོའི་དཀར་ཆ་ཧཾ་ཡིག་ཆུའི་རང་བཞིན་ཐུར་དུ་གཤེགས། ལྟེ་བའི་དམར་ཆ་མེའི་རང་བཞིན་གྱེན་དུ་གཤེགས། སྙིང་ཁར་རྩ་རླུང་སེམས་གསུམ་དྭངས་མ་དུས་གཅིག་ཏུ་འཛོམས་པས། སྤྲིན་མེད་པའི་ནམ་མཁའ་ལ་ཉི་མ་ཤར་བ་ལྟ་བུ་གཞིའི་འོད་གསལ་མཚན་ཉིད་པར་འཆར། དེ་ཡང་འདིར་གོམས་པའི་བྱེ་བྲག་གི་བདེ་བ་དང་། གསལ་བ་དང་། མི་རྟོག་པ་སྔོན་ཤས་གང་ཆེ་བ་དང་། གང་ལ་གཙོ་བོར་གོམས་པ་དེ་ཉིད་དེའི་ཚེ་སྟོབས་སུ་གྱུར་པ། སྐུ་གསུམ་གྱི་དགོངས་པ་ཕྱིན་ཅི་མ་ལོག་པ་མཐོང་བར་འགྱུར་རོ། །གཉིས་པ་དེ་ལམ་དུ་བྱེད་པའི་བར་དོའི་མན་ངག་ནི། འཆི་བའི་གནས་སྐབས་སུ་ཐིམ་སྡུད་ཀྱི་རྟགས་མཐོང་བ་ན། འཇིགས་སྐྲག་དང་། ཡ་ང་བ་མེད་པརཁྱས་ལ། ད་ནི་བདག་གིས་རིང་པོ་མི་ཐོགས་པར་འོད་གསལ་ཆོས་ཀྱི་སྐུ་མངོན་དུ་བྱེད་དོ་ཞེས། དགའ་སྤྲོ་ཚད་མེད་པ་དང་བཅས་ཏེ། ཇི་ལྟར་སྔར་འོད་གསལ་འཛིན་དུས་ཀྱི་མངོན་པར་རྟོགས་པ་བཞིན་བྱས་པས་འོད་གསལ་གྱི་དཀྱིལ་འཁོར་དུ་འཇུག་པར་འགྱུར་རོ། ། རང་ཉམས་ལེན་གྱི་རྩལ་ཞན་པ་དག་478

འཇིལེ རིརྒྱ ་ལ བར་ འི་སྐོརཅིག་ཡིན་ན། གྲོགས་ཀྱི་བསྐུལ་བ་ལ་སོགས་པའི་གནད་དང་ལྡན་པར་བྱ་ཞིང་།ཏིང་ངེ་ལ་གནོད་པའི་རྐྱེན་ངན་པ་རྣམས་སྤངས་ཏེ་གནས་པར་བྱའོ། ། དེ་ལྟར་བསྒྲུབས་པ་ལས་བར་དོའི་འོད་གསལ་མཚན་ཉིད་པ་ཤར་བར་གྱུར་པའི་ཚེ།སྔར་གོམས་པའི་གནད་ཀྱི་གནས་ལུགས་ཇི་ལྟ་བ་ངོ་པ་སྟེ་སྔར་འདྲིས་ཀྱི་མི་དང་འཕྲད་པ་ལྟ་བུའམ། མགྲོན་པོ་རང་ཡུལ་དུ་ཕྱིན་པ་ལྟ་བུ་འབྱུང་། ཆོས་ཐམས་ཅད་ཀྱི་གནས་ལུགས་རང་བཞིན་གྱི་འོད་གསལ་ཆེན་པོར་བཞུགས་པ་འོད་གསལ་མ་ཞེས་བྱ། དྭངས་མ་ལྔ་འདུས་ཀྱི་རྟེན་འབྲེལ་ལས་ཏིང་ངེ་འཛིན་གསལ་བར་ཤར་བ་འོད་གསལ་བུ་ཞེས་བྱ། དེ་གཉིས་དབྱེར་མེད་དུ་གྱུར་པར་འོད་གསལ་མ་བུ་འདྲེས་པའི་བསམ་གཏན་ཞེས་བྱ། ཆོས་ཐམས་ཅད་རང་བཞིན་གྱིས་རྣམ་པར་དག་པའི་སྟོང་ཆེན། ཆོས་དབྱིངས་འགྱུར་མེད་ཀྱི་འོད་གསལ་ཞེས་བྱ། བདེ་གསལ་མི་རྟོག་པར་རོ་མཉམ། དུས་མཚམས་རྟེན་འབྲེལ་གྱི་དབང་གིས་གསལ་བར་སྣང་བ་ལྷུན་གྲུབ་རང་བྱུང་གི་རིག་པ་ཡེ་ཤེས་འོད་གསལ་ཞེསཁྱ། དེ་དག་དབྱེར་མེད་རོ་མཉམ་དུ་གྱུར་པ་དབྱིངས་རིག་འདྲེས་པའམ།དབྱིངས་ཡེ་ཤེས་རོ་མཉམ་དུ་གྱུར་པ་ཞེས་ཐ་སྙད་དུ་མཛད་དོ། ། དེ་ཉིད་ཁོ་ན་དོན་གྱི་འོག་མིན་ཏེ། ཇི་ལྟར་བྱིས་པ་རྣམས་ཀུན་ཏུ་རྟོག་པས་རྣམ་པར་བཞག་པ་ལྟར་གནས་དང་སྟོན་པ་ཐ་དད་དུ་གྲུབ་པ་ནི་མ་ཡིན་ནོ། ། དེ་ལྟ་བས་ན།འོག་མིན་ཆོས་ཀྱི་དབྱིངས་རང་བཞིན་གྱིས་རྣམ་པར་དག་པའི་ཕོ་བྲང་ན། སྟོན་པ་རྡོ་རྗེ་འཆང་ཆེན་པོ་ཡན་ལག་བདུན་ལྡན་གྱི་དབྱིངས་ཡེ་ཤེས་རོ་མཉམ་པའི་བདག་ཉིད་ཅེས་ཟབ་མོའི་རྒྱུད་སྡེ་ལས་བྱུང་བ་ནི་དེ་ཉིད་དོ། ། དེ་བས་ན་སྒྲུབ་པ་པོ་ཤིན་ཏུ་སྐལ་བ་རབ་ཏུ་གྱུར་པ་དག་གི་ཚེ། འདིའི་རྣམ་པར་གཡེང་བ་མཐའ་དག་རྒྱབ་ཏུ་བོར་ཏེ། ཙཎྜ་ལི་བདེ་བ་ཆེན་པོའི་རྣལ་འབྱོར། འོད་གསལ་ཕྱག་རྒྱ་ཆེན་པོའི་རྣལ་འབྱོར་གང་ཡང་རུང་བ་ལ་འབད་དེ་བསྒོམས་པས། སྐྱེ་འཆི་479

ཛའི མ་ཆོས་རྫོགས་པ་ཆེ ཡོའི་ མགཞགཛའི ་གཉིས་ཀྱི་མཚམས་སུ་འོད་གསལ་ཕྱག་རྒྱ་ཆེན་པོ་མཆོག་གི་དངོས་གྲུབ་འཐོབ་པར་འགྱུར་བ་ནི། སྔགས་ཀྱི་ངེས་པའི་སྙིང་པོ་ཕྱིན་ཅི་མ་ལོག་པ་སྟེ། ཚེ་གཅིག་ལུས་གཅིག་གིས་བླ་ན་མེད་པའི་བྱང་ཆུབ་ཅེས་བཤད་པ་ལ་ཡང་། དུས་ལ་ལྟོས་པའི་རབ་འབྲིང་གསུམ་གྱི་འདི་ནི་ཕྱི་མའོ། ། ཞེས་གསུངས། དེ་ལྟར་ངེས་པ་རྙེད་པར་འགྱུར། ཟུང་འཇུག་ལོངས་སྤྱོད་རྫོགས་སྐུའི་འཕོ་བ་བསམ་ཡས་སྤྲིན་གྱི་རྒྱ་མཚོའི་འབྱུང་གནས་ཀྱི་དམིགས་སྦྱོར་རྣམ་པར་དག་པ་དང་ལྡན་པས་མཆོག་ཏུ་འགྲོ་བའི་ཡན་ལག་ཏུ་འགྱུར་རོ། ། རྗེ་བཙུན་ལོ་ཙཱ་བ་ཆེན་པོས་མངོན་སུམ་དུ་རྗེས་སུ་བཟུང་བ་མཚུར་གྱི་ཞལ་ནས། འདི་ནི་བར་དོ་མ་ཡིན་ཏེ། འཆི་སྲིད་དངོས་ཡིན་ནོ་ཞེས་འབྱུང་བ་ནི། ཕ་མི་ལ་ཡབ་སྲས་ཀྱིས་མན་ངག་གི་བཞེད་པའི་སྐབས་འདི་དང་མི་ཐུན་ཏེ། དེ་ལྟ་ན་རྨི་ལམ་དང་སྣང་བ་ཡང་།བར་དོ་མ་ཡིན་ཅིཔར་འགྱུར་ཞིང་། ཆོས་ཐམས་ཅད་བར་དོར་བསྡུས་པའི་དོན་གྱི་གནད་ལས་ཀྱང་གོལ་བར་འགྱུར་རོ། ། འོ་ན་ཅི་ལྟ་བུ་ཞེ་ན། འདི་ནི་སྣང་སྲིད་འཁོར་འདས་ཐམས་ཅད་བར་དོ་ཉིད་དུ་འདུས་ཤིང་། བྱེ་བྲག་ཏུ་སྲིད་པ་འཕོ་བའི་ཡན་ལག་དང་བཅས་པ་བར་དོ་ཐ་མ་དང་། དེ་ལ་རེ་ཞིག་དཀར་དམར་སེར་གསུམ་ཚོགས་པ་གཅིག་ཏུ་གྱུར་པའི་དོན་གྱི་ཡེ་ཤེས་ལ་བར་དོ་དང་པོ་ཆོས་སྐུའི་འོད་གསལ་ཞེས་སྟོན་པར་མཛད་དེ། རྒྱུད་སྡེ་རིན་པོ་ཆེའི་དགོངས་པ་རྨད་དུ་བྱུང་བ་ཡིན་ནོ། །གཉིས་པ་དབང་པོ་འབྲིང་སྒྱུ་ལུས་ཀྱི་རྩལ་སྦྱོང་བ་ལ་ཡང་གཉིས་ཀྱི་དང་པོ་ནི། གང་དེ་ལྟར་ཚེ་གཅིག་ལུས་གཅིག་གིས་མངོན་པར་བྱང་ཆུབ་པ་འོད་གསལ་ཆོས་ཀྱི་སྐུ་མངོན་དུ་བྱེད་པ་ལ་སྔོན་གྱི་སྦྱོང་བ་རྣམ་པར་དག་པ་དང་ལྡན་པ་རྡོ་རྗེ་སློབ་དཔོན་མཆོག་གི་ཞལ་ལས་བྱུང་བའི་མན་ངག་རིན་པོ་ཆེ་བརྩོན་པས་བསྒྲུབ་པ་ལ་ནམ་དུ་ཡང་སྐྱོ་དུབ་མེད་པ། ཉམས་དང་རྟོགས་པའི་ཡེ་ཤེས་ལ་གདེང་480 ་

ཛབལེ ཝཱརྒྱ ་སྡ བར འིལྷརཐོབ་དགོས་མོད་ཀྱི། ཡོངས་སུ་མ་སྨིན་པ་དག་བརྩོན་པའི་དབང་གིས་དེ་ལྟ་བུའི་ཡོན་ཏན་མེད་ན་སླར་བར་དོ་གཉིས་པ་འབྱུང་སྟེ། དེ་ཡང་སྔར་བཤད་པ་བར་དོ་དང་པོའི་འོད་གསལ་དེ་ཉིད་ལུས་ཅན་ཐམས་ཅད་སྲིད་པར་འཕོ་བ་ན་འབྱུང་མོད་ཀྱི། མན་ངག་གི་གནད་དང་བྲལ་བས་ངེས་པ་རྙེད་པར་མི་འགྱུར་ལ། ཇི་ལྟར་བུ་ཚ་ཆུང་ངུས་ལྷ་ཁང་མཐོང་བ་བཞིན་སྣང་ཡང་ངོ་༥་ཤེས་པའི་ངང་ལ་གནས་པར་མི་ནུས་སོ། ། དེ་ཤུགས་དང་རྐྱེན་གྱིས་ཚོགས་པ་སོ་སོར་འགྱུར་ཏེ། ཉི་ཟླ་དག་སྟེང་འོག་ཏུ་གཤེགས་ཤིང་། སྲོག་གི་རླུང་ཆེན་པོ་དང་ལྷན་ཅིག་རྣམ་པར་ཤེས་པ་སྒོ་དགུ་པོ་ཡང་རུང་བ་ནས་ཐོན་པར་འགྱུར་ཏེ།རྒྱུད་ལས། ལྟེ་བས་འདོད་ཁམས་བདེ་འགྲོ་སྟེ། ། ཐིག་ལེ་ལས་ནི་གཟུགས་ཅན་ལུས། ། སྟེང་ནས་གཟུགས་མེད་རྣམ་གསུམ་སྟེ། ། དེ་ནི་བདེ་འགྲོའི་དབྱེ་བའོ། །སྣ་ལས་སྣོད་སྦྱིན་གནས་སུ་འབྱུང་། ། རྣ་བ་ལས་ནི་མི་འམ་ཅི། ། ལྷ་མོ་གལ་ཏེ་མིག་ལས་ནི། ། མི་རྣམས་ཀྱི་ནི་རྒྱལ་པོར་འགྱུར། ། ཁ་ཡི་སྒོ་ལས་ཡི་དྭགས་རྣམས། ། ལྕེ་ལ་དེ་བཞིན་དུད་འགྲོ་དང་། ། བཤང་བ་ལས་ནི་དམྱལ་བར་འགྲོ། ། ཞེས་འབྱུང་བའི་ཚུལ་གྱིས་གང་དང་གང་དུ་སྐྱེ་བར་འགྱུར་བའི་ལས་ཀྱི་རྒྱུ་ཅན་སྒོ་དེ་དང་དེ་དག་ལས་ཐོན་ཏེ་བར་སྲིད་པའི་ལུས་སུ་འགྱུར་ཏེ། དེ་ཡང་གཞུང་ལས། སྔོན་འབྱུང་སྲིད་པའི་ཤ་ཚུགས་ཅན། ། དབང་པོ་ཀུན་ཚང་ཐོགས་མེད་རྒྱུ། །ལས་ཀྱི་རྫུ་འཕྲུལ་ཤུགས་དང་ལྡན། ། རིགས་མཐུན་ལྷ་མིག་དག་པས་མཐོང་། །ཞེས་སྔོན་ཆད་འདོད་ཆགས་དང་། ཞེ་སྡང་གིས་རྣམ་པར་རྟོག་པ་ཐིམ་པའི་དུས་མཚམས་སུ་ཁོ་བོ་ཅག་སྐྱེ་བ་ཕྱི་མ་ཕྱོགས་འདི་ཞེས་བྱ་བར་སྐྱེ་བར་འགྱུར་རོ། ། ཡུལ་ནི་འདི། ཕ་ནི་འདི། མ་ནི་འདི། འདི་ལྟ་བུའི་ཚུལ་ཅན་ནོ། །ཞེས་ཤིན་ཏུ་གསལ་བར་མཐོང་སྟེ། སྔོན་འབྱུང་ཞེས་བྱ་བ་ནི་དེའོ། ། དེ་ནས་བརྩམས་ཏེ། ལུས་སྐྱེ་བ་ཕྱི་མ་སྲིད་པ་གང་དུ་སྐྱེ་བ་དེའི་ཤ་གཟུགས་སུ་481

ཛའི མཅས་རྫོ ས་ལ་ཆེ ཕའི་རྣམ ཞགཛའིའགྲུབ་བོ་ཞེས་བྱ་བ་ཡིན་ནོ། །འདི་ལྟར་མིག་གི་དབང་པོ་ཟར་མའི་མེ་ཏོག་ལྟ་བུ་ལ་སོགས་གདོས་བཅས་ཀྱི་དབང་པོ་རྣམས་མེད་བཞིན་དུ་ཟིན་ཀྱང་མི་ལམ་གྱི་སྐྱེས་བུའི་གཟུགས་སྒྲ་མཐོང་ཐོས་སོགས་ཀྱི་དབང་པོ་ཇི་ལྟ་བ། ཡོངས་སུ་རྫོགས་པརགནས་པའི་ཕྱིར་དབང་པོ་ཀུན་ཚང་ཞེས་བྱ་བ་ཡིན་ནོ། ། ཤིན་ཏུ་སྲ་ཞིང་མཁྲེགས་པ་རྡོ་རྗེའི་བྲག་ལ་ཡང་སྦྲང་བུས་ཉི་ཟེར་ལ་བྱ་བ་བཞིན་ཅུང་ཟད་ཀྱང་མི་ཐོགས་པའི་ཕྱིར་ཐོགས་མེད་ཅེས་བྱ་བ་ཡིན་ནོ། ། གང་དང་གང་དུ་འགྲོ་བར་འདོད་པ་དེ་དང་དེར་སྐད་ཅིག་ཡུད་ཙམ་གྱིས་བགྲོད་པའི་ཕྱིར་རྒྱུ་ཞེས་པའོ། །སྲིད་པ་བར་དོའི་སྔོན་གྱི་ལས་མཐུས་བརྟས་པའི་ཆོ་འཕྲུལ་ཤིན་ཏུ་དྲག་ཅིང་མང་བ་དང་ལྡན་པའི་ཕྱིར། ལས་ཀྱི་རྫུ་འཕྲུལ་ཤིན་ཏུ་དྲག་ཅིང་མང་བ་དང་ལྡན་པའི་ཕྱིར། ལས་ཀྱི་རྫུ་འཕྲུལ་ཤུགས་དང་ལྡན་ཞེས་བྱའོ། ། བར་དོའི་ནང་ཚན་ཕན་ཚུན་གཅིག་གིས་གཅིག་དང་། བསམ་གཏན་ལས་བྱུང་བའི་ལྷའི་མིག་རྣམ་པར་དག་པ་དང་ལྡན་པའི་ཡུལ་དུ་གྱུར་པའི་ཕྱིར། རིགས་མཐུན་ལྷ་མིག་དག་པས་མཐོང་ཞེས་བྱ་སྟེ། དེས་ན་སྲིད་པ་བར་དོའི་སེམས་ཅན་གྱི་རྣམ་པར་འགྱུར་བ་ནི་དེ་ལྟ་བུའོ། ། དེ་ཡང་གང་དུ་སྐྱེ་བར་འགྱུར་བའི་སེམས་ཅན་གྱི་གཟུགས་ཅན་རྣམ་བྱང་འོད་ཀྱི་ལམ་རྣམ་པ་ལྔ་འགྲོ་བ་རྒྱུད་ལྔའི་ཁ་དོག་དང་མཐུན་པ་ལ་མངོན་པར་འཆེལ་ཞིང་ཀུན་ཏུ་འཇུག་པ་སྟེ། དཀར་པོ་ལ་འཆེལ་ན་ལྷ་ཞེས་བྱའོ། ། ཟས་སུ་དྲི་ཟ་བ། འཇིགས་པ་དང་སྐྲག་པས་གཟིར་བའི་ཡིད་ཅན། རླུང་སྟོབས་སུ་གྱུར་པ་སྐད་ཅིག་ཀྱང་སྡོད་པའི་རང་དབང་མེད་པའི་ཉོན་མོངས་པ་མངོན་འགྱུར་ཤིན་ཏུ་རགས་པ་ཟིང་ཟིང་པོས་རབ་ཏུ་དཀྲུགས་པའི་བློ་ཅན། མྱ་ངན་དང་སྡུག་བསྔལ་མི་བཟད་པའི་མུན་ནག་གིས་ཐིབས་ཀྱིས་ནོན་པ་རང་ལ་ཅི་བྱའི་གཏོལ་མེད་དེ། ལས་རླུང་དྲག་པོས་ཕྱོགས་ཐམས་ཅད་དུ་འདྲེན་ཞིང་འཕེན་པ་དེ་ལྟ་བུས་ལུས་ཤིན་ཏུ་ཉམ་ང་བ་དག་སྣང་བར་འགྱུར་རོ། ། དེ་ལྟ་482

ཝཾལེ རིརྒྱ ཝཱ བར འིསྤོརབུའི་འཇིགས་པ་སེལ་བར་བྱེད་པ་ལ་ཚེ་འདིར་རྨི་ལམ་སྒྱུ་ལུས་ཀྱི་མན་ངག་སྔར་བཤད་པ་ཇི་ལྟ་བ་ནན་ཏན་དུ་བསྒོམས་པས་ངེས་པའི་ཤེས་པ་འཐོབ་སྟེ། རྨི་ལམ་དང་མངོན་སུམ་དག་ཏུ་ཕྱིན་ཅི་ལོག་པའི་རྟགས་དང་ཉམས་ཡོད་ན། དུས་གནད་ཀྱི་ངེས་པ་སྐབས་འདི་ཉིད་དུ་ལོངས་སྤྱོད་རྫོགས་སྐུའི་མན་ངག་རྩལ་སྦྱོང་བར་ནུས་སོ། ། ཕྱིན་ཅི་མ་ལོག་པའི་རྟགས་གང་ཡོད་ཅེ་ན། ཉིན་གྱི་ཚེ་སྣང་བ་འདི་དག་ལ་སྒྱུ་མའོ། ། རྨི་ལམ་མོ། ། རང་བཞིན་རྣམ་པར་དག་པའོ། ། ཞེས་ངེས་ཤེས་པ་ཝལ་ཝལ་ལམ་ལམ་སྐྱེས་ནས་ཡེ་ཤེས་སློབ་པའི་ཚད་ཅེས་བྱའོ། ། སྒྱུ་མ་སོགས་ཡིན་ནམ་མིན་ནམ་ཞེས་ཐེ་ཚོམ་སྐྱེས་ན་འཁོར་བར་ལྡོག་པའི་དུས་བྱའོ། ། ཡུལ་རྐྱེན་གྱི་རྗེས་སུ་བདེན་པ་འཛིན་གྱི་ཤེས་པ་དབང་མེད་དུ་འཇུག་ན་བག་ཆགས་སྡང་བའི་རོ་ཞེས་བྱའོ། ། ངེས་ཤེས་ཀྱིས་དྲན་པས་མ་ཡིན་པར་འཇིག་རྟེན་ཕྱོགས་སུ་འཇུག་ན་བྱམས་པ་གོལ་བའི་ས་ཞེས་བྱའོ། ། གལ་ཏེ་ཡེ་ཤེས་སླེབས་པའི་ཚད་དེ་ཉིད་ལ་ཡིན་ནམ་མིན་ནམ་གྱི་ཐེ་ཚོམ་ཅུང་ཟད་ཀྱང་མེད་པ་དང་། ཡུལ་རྐྱེན་དྲག་པོས་ཀྱང་ཤེས་པ་མི་འཕྲོག་པ་དང་། ངེས་ཤེས་དེ་ཉིད་ལ་ཡུན་ཇི་སྲིད་གནས་འདོད་ཀྱི་བར་གནས་པར་ནུས་ན་འཁོར་བར་ལྡོག་པའི་དུས་ལོག་པ་གསུམ་ལས་བརྒལ་ཏེ། ཕྱིན་ཅི་མ་ལོག་པར་འགྱུར་ཞེས་ཤེས་པར་བྱ་ཞིང་། དེ་ཁོ་ན་ལྟར་རྨི་ལམ་ལ་ཡང་བརྟག་གཞིག་བྱས་ལ་ཕྱིན་ཅི་མ་ལོག་པའི་རྟགས་དང་ལྡན་པར་བྱ་བ་ལྟ་བུར་བླང་ངོ་། ། རྣལ་འབྱོར་པ་རང་གི་མོས་པའི་བྱེད་པས་སྲོག་ཐིག་རྡོ་རྗེའི་རྣལ་འབྱོར། རིག་སྟོང་འོད་གསལ་གྱི་ངེས་ཤེས་སམ། ཟབ་མོའི་བླ་མའི་ངེས་གསང་ངམ། དག་པ་ལྷ་སྐུའི་རྣལ་འབྱོར་རམ།མ་དག་སྒྱུ་མའི་ཏིང་ངེ་གང་དང་གང་ལ་ལམ་སྦྱངས་པ་དེ་དང་དེའི་སྲིད་པ་ཡང་ལམ་དུ་བྱ་དགོས་པས། སྔར་བཤད་པའི་ཐིམ་སྡུད་ཀྱི་རྟགས་རྣམས་ཉེ་བར་སྣང་བའི་ཚེ། འདི་ལྟར་བསམ་པར་བྱ་སྟེ། ཀྱེ་མའོ། ། བར་དོ་དང་པོའི་ཡེ་ཤེས་ཕྱག་483

ཐོ〉 མ་ཆོས་རྫོ ས་པ་ཆེ 44འི་ མ ཞ ཐོའིརྒྱ་ཆེན་པོ་མཆོག་གི་ཡེ་ཤེས་ནི། དེ་དང་བདག་གིས་སྐལ་བའི་ཤུགས་ཀྱི་བསྒྲུབ་པར་མི་ནུས་མོད་ཀྱི། འོན་ཀྱང་ཆོས་ཐམས་ཅད་སྒྱུ་མ་ཉིད་དུ་ངེས་པར་རྟོགས་པའི་བློ་དྲི་མ་མེད་པ་དཔལ་ལྡན་བླ་མའི་དྲིན་གྱིས་ཅུང་ཟད་ཐོབ་པ་ལ་ནན་ཏན་འབད་པ་ཆེན་པོས་བསྒྲུབ་པའི་གདེང་ཅུང་ཟད་བདག་ལ་ཡོད་དེ། བར་དོ་དང་པོ་ངོ་མ་ཤེས་སུ་ཟིན་ཀྱང་བར་དོ་གཉིས་པ་ལ་ཏིང་ངེ་འཛིན་གྱིས་རྩལ་སྦྱང་བར་བྱའོ། ། ཞེས་འདུན་པ་མཐུ་ལྡན་བསྐྱེད། བླ་མ་ལ་གསོལ་བ་དྲག་ཏུ་གདབ།སེམས་གཡེང་བར་འགྱུར་བའི་རྐྱེན་ངན་པ་རྣམས་སྤངས། མཚམས་སྦྱོར་བཟང་པོ་དང་ལྡན་པས་གནས་པར་བྱའོ། ། སེམས་ལ་དབང་མ་ཐོབ་པའི་དབང་གིས་དྲན་མེད་བརྒྱལ་བ་ལྟ་བུར་འགྱུར་ཏེ། འོད་གསལ་ཆོས་ཀྱི་སྐུ་ངོས་མ་ཟིན་ནས་བར་དོའི་ལུས་ཉེ་བར་སྣང་བ་ན། ཞག་ཕྱེད་དང་བཞི་ཚུན་ཆད་དྲན་པ་རེས་གསལ། རེས་མི་གསལ་བར་གྱུར་པས། ཤི་བར་གྱུར་པ་ཞིག་གམ།གསོན་པ་ཞེས་ཐག་ཆོད་པར་མི་ཤེས་ཤིང་། ཟང་ཟིང་ལང་ལོང་སྣང་བས་རྒྱུད་དཀྲུགས་ཏེ་སྣ་ཚོགས་པས་གཡེང་བ་དང་ལྡན་པར་འགྱུར་རོ། ། ཅི་ཞིག་ན་ཤི་བ་ཉིད་དུ་ངེས་པའི་བློ་གསལ་བར་འཆར་རོ། ། ཕུང་པོ་རྙིང་པ་དང་། ཉེ་དུ་རྣམས་ཀྱིས་མྱ་ངན་གྱི་བཀོད་པ་དང་། རང་གིས་བདག་ཏུ་བཟུང་བའི་དངོས་པོ་གཞན་གྱིས་ལོངས་སུ་སྤྱོད་པ་སོགས་ཆེས་གསལ་རབ་ཏུ་མཐོང་བར་འགྱུར་ཏེ།སྔོན་མན་ངག་གི་ངེས་པ་མེད་པ་རྣམས་ལ། དེ་ལྟ་བུ་མཐོང་དུ་ཟིན་ཀྱང་བསྒོམ་གྱི་དྲན་པས་ཟིན་པར་མི་འགྱུར་ཏེ། ཇི་ལྟར་སྐྱེ་བོ་ལ་ལ་དག་གཉིད་ཀྱི་ལོག་པའི་རྨི་ལམ་ན་རང་ཉིད་ནི་ཤི་བ་དང་། ཕུང་པོ་མེར་བསྲེགས་པ་དང་། ཆུ་ལ་དོར་བ་སོགས་འཁྲུལ་བའི་བཀོད་པ་མང་དུ་མཐོང་ཡང་། བསྒོམ་གྱི་དྲན་པ་རྣམ་དག་སྐྱེ་བར་མི་འགྱུར་བ་བཞིན། དེ་བས་ན་ངེས་པ་དང་མ་ངེས་པའི་སྣང་བ་དེ་ལྟ་བུ་དག་ཤར་བའི་ཚེ། ཀྱེ་མ་བདག་ནི་ཤི་བར་ངེས་པ་ཁོ་ན་སྟེ། སྤྱིར་འགྲོ་བ་484

ཛའིམེ ལིརྒྱ ་པ བར་ འི་སྐོརཐམས་ཅད་མི་རྟག་པའི་གདོན་གྱིས་དབང་བྱས་པའི་ཕྱིར་དང་། བྱེ་བྲག་ཏུ་བདག་གི་ཕུང་པོ་སྐད་ཅིག་རེ་རེ་བཞིན་འགྱུར་བ་ཆོས་ཉིད་ཡིན་པའི་ཕྱིར་ཤི་བར་ངེས་པའོ། ། གཞན་ཡང་བླ་མ་དམ་པའི་ཞལ་གྱི་མན་ངག་ལས་བྱུང་བ་ཉི་མ་དང་། ཟླ་བ་མེད་པ་དང་། རྣམ་བྱང་འོད་ཀྱི་ལམ་རྣམ་པ་ལྔ་དང་ལྡན་པ་དང་།ཅི ལུས་ལ་དྲི་མ་མེད་པ་དང་། གཟུགས་སྒྲ་སྔོན་མ་མཐོང་བ་དང་མ་ཐོས་པ་དག་ཉེ་བར་སྣང་བའི་རྟགས་ཀྱི་སྒོ་ནས་བར་དོ་ངོས་གཟུང་བར་བྱའོ། ། ཞེས་ཇི་སྐད་འབྱུང་བ་ནི་ད་དུས་ལ་བབ་སྟེ། འདི་ལྟར་འདི་ནི་བར་དོ་ཁོ་ནའོ། ། ཁོ་བོ་ཅག་གི་ལུས་སྔ་མ་ནི་བོར་བར་གྱུར་པའོ། ། སྲིད་པ་བར་དོའི་འཇིགས་པ་ནི་ད་ལྟར་མངོན་སུམ་དུ་སྣང་བ་འདི་ཁོ་ན་སྟེ། ད་ནི་བདག་གིས་མན་ངག་ཟབ་མོ་བསྒོམ་པའི་དུས་ལ་བབ་བོ། ། ཞེས་འདུན་པ་བརྟན་པོ་བསྐྱེད་ནས་དབང་པོ་རབ་དག་གཅིག་ཡིན་ན་ཙཎྜ་ལི་མཆོག་ཏུ་ཟབ་མོའི་བསྒོམ་རིམ་དྲན་པར་བྱས་ཏེ། ལྷན་སྐྱེས་བདེ་ཆེན་པའི་ཡེ་ཤེས་ཀྱི་རྩལ་སྦྱང་བར་བྱའོ། ། དེ་ལྟ་བུའི་ནུས་པ་དང་མི་ལྡན་པ་ཞིག་ཡིན་ན། རང་བཞིན་གྱི་དམིགས་སུ་མེད་པའི་སྟོང་པ་ཉིད་ཆེན་པོ་ལ་བློ་བཞག་པ་ངོ་བོ་ཉིད་སྐུ་མཆོག་ཏུ་ཟབ་མོའི་རྩལ་སྦྱོང་བ་དང་། བར་དོའི་གཟུགས་སུ་སྣང་བ་ཇི་སྙེད་པ་ཐམས་ཅད་ནི་བདེ་བར་གཤེགས་པའི་སྐུ། སྒྲར་བརྗོད་པ་ཐམས་ཅད་ནི་གསུང་། དྲན་རིག་ཐམས་ཅད་ནི་ཐུགས་རྣམ་པར་མི་་རྟོག་པའི་ཡེ་ཤེས་སུ་གསལ་གདབ་པ་ལོངས་སྤྱོད་རྫོགས་སྐུའི་རྩལ་སྦྱོང་བ་སྟེ།དག་པ་སྒྱུ་ལུས་ཀྱི་དོན་དང་། གལ་ཏེ་དེ་ཙམ་བསྒོམ་པའི་ནུས་པ་མེད་པ་དག་གིས། ཨེ་མ་སྔོན་ཁོ་བོ་ཅག་གིས་རྨི་ལམ་ལ་རྨི་ལམ་དུ་ངེས་པའི་ལམ་སྦྱོང་བ་དང་། སྒྱུ་མ་ལ་སྒྱུ་མ་ཉིད་དུ་རྟོགས་པའི་བློ་ཡང་དང་ཡང་དུ་ལམ་སྦྱོར་བ་ལ་རབ་ཏུ་གོམས་པར་དེ། ད་མངོན་སུམ་དུ་གཏན་ལ་དབབ་པར་བྱ་སྟེ། འདི་ལྟར་བར་དོའི་སྣང་བ་འདི་ཁོ་ན་རྨི་ལམ་མོ། ། སྒྱུ་མའོ། ། རང་བཞིན་མེད་485

ཐོ〉 མ་ཆོས་རྔོ ས་པ་ཆེ འགོའི་ མ ཞ ཙྭ〉པའོ། །མེད་བཞིན་དུ་ཀུན་ཏུ་སྣང་བའོ། ། སྣང་ཡང་བདེན་པར་མ་གྲུབ་པ་སྟེ།འདི་ལ་སྤང་བར་བྱ་བ་དང་། བསྒྲུབ་པར་བྱ་བ་འགའ་ཡང་མེད་པས། བདག་གི་ཆགས་སྡང་རྨོངས་པའི་རྒྱུད་རབ་ཏུ་བཟློག་པར་བྱའོ། ། གཞན་ཡང་འགྲོ་བའི་འཇིག་རྟེན་འདི་ཐམས་ཅད་ནི། སྒྱུ་མ་ལྟ་བུ་ལ་སྒྱུ་མ་ལྟ་བུར་མ་རྟོགས་པས་འཁོར་བ་སྡུག་བསྔལ་གྱི་རྒྱ་མཚོ་ཆེན་པོར་ཡང་དང་ཡང་དུ་སྐྱེ་རྒ་ན་འཆིའི་སྡུག་བསྔལ་གྱིས་ཉམ་ཐག་པར་གྱུར་པ་འདི་དག་ཤིན་ཏུ་སྙིང་རྗེ་ཞིང་། ཐམས་ཅད་བླ་ན་མེད་པའི་བྱང་ཆུབ་ཕྱོགས་ལ་འགོད་པའི་ཕྱིར། སྒྱུ་མ་ལྟ་བུའི་ཏིང་ངེ་འཛིན་གྱིས་ལམ་སྦྱོང་ཞིང་ཞེས་ཡང་དག་པར་བསམས་ནས། བསྒོམས་བསྒོམས་པའི་ཉམས་ཀྱིས་ཡེ་ཤེས་གསལ་བཏབ་སྟེ། དེ་ཉིད་ཀྱི་ངང་མ་ཤོར་བར་བྱ་བ་དག་སྒྱུ་ལུས་སྤྲུལ་སྐུའི་རྩལ་སྦྱོང་གནད་དུ་གཏང་བར་བྱའོ། ། དེ་ལྟར་དབང་པོའི་རིམ་པ་དང་མཐུན་པར་ལྷ་བས། རབ་ཏུ་ན་བདེ་ཆེན་རིག་པ་འཛིན་པའི་དངོས་གྲུབ་མཁའ་ལ་སྤྱོད་པ་མངོན་དུ་བྱེད་པར་ནུས་ཤིང་། དེ་ལྟར་མ་ཡིན་ནའང་སྟོང་གསལ་འགག་པ་མེད་པའི་ཡེ་ཤེས་ལ་བོགས་ཐོན་པས་བསྐལ་བ་མང་པོར་བགྲོད་དགོས་པའི་ལམ་ལ་ཡང་སྐད་ཅིག་རེ་རེས་མངོན་པར་བཅད་དེ་མྱུར་དུ་ལམ་ཕྱིན་པར་འགྱུར་རོ། ། འདི་ནི་ཚེ་འདིར་རྨི་ལམ་རྩལ་སྦྱང་ལ་ཤིན་ཏུ་གོམས་པར་བྱས་ན། བདེ་བླག་ཏུ་འགྲུབ་པར་འགྱུར་ཏེ། དེ་བས་ན་སྐལ་བ་དང་ལྡན་པ་དག་གིས་རྨི་ལམ་གྱི་མན་ངག་མཆོག་ཏུ་ཟབ་མོ་འབྲེལ་བ་སུམ་ལྡན་སོགས་ལ་གཡེལ་མེད་དུ་སྟ་བར་རིགས་སོ། །གསུམ་པ་ཐ་མས་མངལ་སྒོ་བདམ་པ་ལ་གཉིས་ལས་དང་པོ་ནི། རྒྱུད་ལས།སྲིད་པ་བར་དོའི་སེམས་ཅན་ནི། ། མགྲོན་པོ་བགྲོད་པ་ཇི་བཞིན་དུ། ། ཇི་ལྟར་ལས་ཀྱི་ཞགས་པ་ཡིས། ། འགྲོ་བ་དྲུག་ལ་རབ་ཏུ་བཟུང་། ། ཞེས་བཤད་པའི་དོན་འདིར་ཉིན་འཁྲུལ་ངོས་འཛིན་པའི་དྲན་པ་བརྟན་པོ་དང་མི་ལྡན་ན། བར་དོར་486

ཛའིལེ ལིརྒྱ ་ལ ངར འི་སྐོརངོས་འཛིན་པར་མི་འགྱུར་ཏེ། སྔོན་གྱི་ལུས་ལེན་པ་དང་། བསྲུང་བར་ཤིན་ཏུ་དཀའ་བ་དང་། མཐར་ཞིག་པས་སྡུག་བསྔལ་བརྒྱ་ཕྲག་དུ་མ་སྦྱིན་པར་བྱེད་པ་དེ་ལྟ་བུས་ཀྱང་། ད་དུང་སུན་པ་མ་སྐྱེས་པར་ལུས་སྔ་མ་མེད་པས་སྡུག་བསྔལ་ཞིང་ཕྱིས་བདག་ལ་ལུས་ནམ་ཞིག་ཡོད་པར་འགྱུར་ཞེས་ལུས་ལེན་པ་ཁོ་ན་ལ་འདུན་པ་རྩེ་གཅིག་ཏུ་འགྱུར་རོ། ། ཤི་ངེས་པར་ཤེས་ཤིང་ཆོས་ཀྱི་སྣང་བ་ཅུང་ཟད་ཤར་ཡང་འདིར་གོམས་པ་མེད་པའི་དབང་གིས་བརྟན་པར་མ་ནུས་ཏེ།ཆགས་སྡང་རྨོངས་གསུམ་གྱི་རྒྱུན་ལ་སྤྱོད་པས་གཞན་དག་ཀྱང་བཟློག་པར་མ་ནུས་པས་ཡིད་ཆད་དེ། རང་ཉིད་ཀྱང་ངུ་ཞིང་བརྒྱལ་བ་ལ་ཐུག་པར་འགྱུར་རོ། །ལ་ལ་དག་དགའ་བས་དགོད་པ་ལ་སོགས་པའི་རྣམ་འགྱུར་བྱེད་པ་མཐོང་ན། ཀྱེ་མ་བདག་འདི་ལྟ་བུའི་ཉམ་ཐག་པའི་གནས་སྐབས་སུ་འདི་དག་ཤིན་ཏུ་དགའ་བར་འགྱུར་ཏེ། འདི་རྣམས་ནི་བདག་གི་དགྲ་བོ་ལས་ཀྱང་དགྲ་བོར་གྱུར་པའོ། །ཞེས་ཞེ་སྡང་ཤིན་ཏུ་དྲག་པོ་ཚད་མེད་པ་སྐྱེ་བར་འགྱུར་རོ། ། རང་གིས་བསགས་པའི་ནོར་རྫས་དངོས་པོ་རྣམས་གཞན་གྱིས་ལོངས་སྤྱོད་པར་མཐོང་བའི་ཚེ་ཤིན་ཏུ་རྗེས་སུ་ཆགས་པའི་དབང་གིས། དེ་གང་དང་གང་དུ་ཁྱེར་དེ་དང་དེར་འགྲོ་བས་སྡུག་བསྔལ་ཞིང་བདག་གི་ཕངས་པའི་དངོས་པོ་འདི་དག་འདི་ལྟར་མེད་པར་བྱས་སོ། ། ཞེས་འདོད་ཆགས་ཀྱིས་ཀུན་ནས་བསླངས་པའི་ཞེ་སྡང་དྲག་པོ་ཤིན་ཏུ་བསྲན་མི་ཚུགས་པར་སྐྱེ་བར་འགྱུར་རོ། ། ཕུང་པོ་རྙིང་པ་ལ་ཡང་དང་པོ་དགའ་ཞིང་ཆགས་པའི་བློ་དྲག་ཏུ་སྐྱེ་ཞིང་། ཕྱི་ནས་མེད་པར་དགའ་བའི་འདུན་པ་འབྱུང་སྟེ། ལུས་དེ་ལ་བབ་པར་བྱེད་པ་སོགས་ལ་ཡང་ཆགས་སྡང་སྐྱེ་བར་འགྱུར་རོ། ། གཞན་ཡང་མཐོང་ཐོས་ཀྱི་རྐྱེན་ངན་པ་སྣ་ཚོགས་པ་དག་ལ་བརྟེན་ནས་ཉོན་མོངས་པའི་ཚོགས་མེ་ལྟར་དུ་འབར། རླུང་ལྟར་དུ་འཚུབ་པར་འགྱུར་ཏེ། དེ་ལྟ་བུའི་སྐལ་བ་ངན་པ་ཅན་དེ་བདག་གང་དུ་487

ཛའི མ་ཆོས་རྫོ ས་ལ་ཆེ བསྒོའི་ མ ཞགཛའིསྐྱེ་བར་འགྱུར་བ་ཞིག་ཅེས་བལྟས་པས། གལ་ཏེ་ལྷར་སྐྱེ་བའི་ལས་ཅན་གཅིག་ཡིན་ན། གང་དུ་སྐྱེ་བར་འགྱུར་བའི་ལྷའི་གནས་དང་ལོངས་སྤྱོད། ལྷའི་བུ་དང་བུ་མོ་ཤིན་ཏུ་མཛེས་མཛེས་ལྟར་འདུག་པ་རྣམས་མཐོང་ཚེ་དགའ་བ་དང་།སྤྲོ་བའི་སེམས་སྐྱེ་བར་འགྱུར་ཏེ། རྒྱུ་དེས་འདིར་ཡང་ཕུང་པོ་མདངས་དང་ལྡན་པ་དང་། དྲི་ཞིམ་པའི་ངད་འབྱུང་བ་དང་། མཉེན་པ་དང་། མཛེས་པ་དང་།མིག་ཟིམ་བུར་གནས་པ་སོགས་དང་། ལྷ་རྣམས་ཀྱི་མཐུས་བར་སྣང་ལ་འཇའ་ཚོན་རྣམ་པར་བཀྲ་བ་ལ་སོགས་འབྱུང་བར་འགྱུར་རོ། ། དེ་ཉིད་དུ་སྲིད་པ་ཉིང་མཚམས་སྦྱོར་བའི་ཚུལ་ཡང་ཧ་ཅང་ཡིད་དུ་འོང་བའི་ལྷའི་བུ་དང་བུ་མོ་རྣམས།གླུ་གར་རྩེ་འཇོ་བཞད་གད་སྣ་ཚོགས་བྱེད་པ་མཐོང་བས། ཤིན་ཏུ་ཆགས་པའི་སེམས་ཀྱིས་བདག་ཀྱང་འདིར་འགྲོ་བར་བྱའོ། ། ཞེས་སོང་བ་ལས་དེ་ཉིད་དུ་སྐྱེ་བར་འགྱུར་རོ། ། ལྷ་མིན་གྱི་རིགས་སུ་སྐྱེ་བ་ཞིག་ཡིན་ན་ལྷ་མ་ཡིན་དཔའ་བོ་གོ་ཆ་ཤིན་ཏུ་སྲ་བ་དག་གྱོན་པས་འབར་འབར་ལྟར་འདུག་པས། མཚོན་རྣོན་པོ་མངོན་པར་འདེབས་པ་གློག་ཕྲན་བར་མེད་དུ་རྒྱུ་བ་བཞིན་འཇིགས་སུ་རུང་བའི་འཁྲུག་པའི་བཀོད་པ་དག་མཐོང་ནས་བདག་ཀྱང་དེར་འགྲོ་ཞིང་འཐབ་པ་དང་།འཛིང་བའི་ལས་ལ་བརྩོན་པར་བྱའོ། ། ཞེས་ཕྱིན་པ་ལ་དེ་ཉིད་དུ་སྐྱེ་བར་འགྱུར་རོ། །མིར་སྐྱེ་བའི་ལས་ཅན་ཞིག་ཡིན་ན། མི་རྣམས་ཀྱིས་བདེ་བ་དང་འབྱོར་བ་གང་ཡང་རུང་བ་ལ་ལོངས་སྤྱོད་པ་མཐོང་ནས། བདག་ཀྱང་དེར་གནས་པར་བྱའོ། ། ཞེས་བསམས་ནས་ཕ་དང་མ་འདུ་འཕྲད་ལ་ཆགས་སྡང་མིག་སེར་གྱི་དབང་གིས་མིའི་ལུས་སུ་སྐྱེ་བར་འགྱུར་རོ། ། དུད་འགྲོ་ལ་ཡང་སྐྱེ་བའི་ཚུལ་གང་ཡང་རུང་བ་ལ་ཆགས་སྡང་གིས་མཚམས་སྦྱར་ནས་འཇུག་ཅིང་། དུད་འགྲོ་ཁ་ཅིག་དང་། ཡི་དྭགས་རྣམས་ལ་རང་གི་གནས་མཐོང་བ་ལ་དགའ་བས་རྗེས་སུ་ཆགས་པའི་བློ་མེད་དུ་ཟིན་ཀྱང་། རྒྱ་མཚོ་འཆོལ་བའི་སྒྲ། ནགས་ཚལ་འབར་488

ཛཇིལེ ལི ་ལ བར འིསྤོརབའི་སྒྲ། རི་བོ་ཉིལ་བའི་སྒྲ་སོགས་ཀྱིས་ཤིན་ཏུ་སྐྲག་པར་གྱུར་ནས་རིངས་པར་བྲོས་ཏེ་ཕུག་ནག་པོ་ལ་སོགས་པར་དབང་མེད་དུ་ཞུགས་པའི་སྣང་བ་འབྱུང་ཞིང་མཚམས་སྦྱོར་རོ། ། དམྱལ་བར་སྐྱེ་བའི་ལས་ཅན་དག་ནི། རི་ཤང་ཤོང་དང་།ནགས་ཚལ་ལ་སོགས་ན་རི་དྭགས་གསོད་པའི་ལས་བྱེད་པ་མཐོང་སྟེ། བག་ཆགས་ངན་པའི་དབང་གིས་ཨ་བདག་དེ་རུ་འགྲོ་བར་བྱའོ། ། ཞེས་སོང་བ་ལ་སྔར་གྱི་དེ་དག་གཤིན་རྗེའི་སྐྱེས་བུར་གྱུར་ཏེ། དམྱལ་བའི་གནས་སུ་ཁྲིད་པར་བྱེད་དོ། ། རྣམ་པ་གཅིག་ཏུ་ན་འཆི་ཁར་གཤིན་རྗེའི་ཕོ་ཉ་དག་མཐོང་བས་ཤིན་་ཏུ་སྐྲག་ཅིང་འཆི་བ་དངོས་ཀྱི་ཚེ་བརྒྱལ་ཐབས་སུ་གྱུར་པ་ལས་སད་པ་ན།བདག་གི་ལུས་གང་ན་ཞེས་འཚོལ་བའི་འདུ་ཤེས་འབྱུང་སྟེ། བར་དོའི་ལུས་ཀོང་ཀོང་པོ་སྤྱི་བོ་ན་མིག་ཡོད་སྙམ་བྱེད་པ་དེ་རླུང་ཤིན་ཏུ་དྲག་པོས་ཆེས་ཤིན་ཏུ་མཐོ་བའི་ནམ་མཁའ་ལ་བཏེགས་ནས་ལྕགས་སྲེག་གི་ས་གཞི་ལ་བརྡབས་ཏེ་ཞུ་བར་འགྱུར་བ་ལ། སྐད་ཅིག་གིས་སེམས་ཅན་དམྱལ་བའི་ལུས་འཇིགས་སུ་རུང་བར་གྱུར་ཅིང་། དམྱལ་བའི་སྲུང་མ་རྣམས་ཀྱིས་གསོད་པའི་རིགས་མི་འདྲ་བ་དུ་མས་ཉམས་ཉེས་པར་བྱེད་དོ། ། དེ་ལྟར་འགྲོ་བའི་རྒྱུད་རྣམས་སུ་མངལ་དང་།སྒོ་ང་དང་། དྲོད་གཤེར་དང་། བརྫུས་ཏེ་སྐྱེས་པ་རྣམས་ལ་འཇུག་པའི་ཚུལ་མི་འདྲ་བ་རྣམ་པ་སྣ་ཚོགས་པ་དག་གནས་ཏེ་འདིར་ནི་ཕྱོགས་རེ་ཙམ་གྱིས་མཚོན་པར་འགྱུར་བ་དག་ཡིན་ནོ། །གཉིས་པ་བསྒོམ་པའི་རིམ་པ་ནི། འཆི་བའི་སྐབས་སུ་འདི་ལྟར་བསྒོམ་པར་བྱ་སྟེ། ཀྱེ་མ་བདག་འཁོར་བ་ཐོག་མ་མེད་པ་ནས་ཐ་མ་ད་ལྟ་ལ་ཐུག་གི་བར་དུ་ལུས་གྲངས་མེད་པ་བླངས་ཤིང་། དེ་བསྲུང་བའི་ཆེད་དུ་བདེ་སྡུག་གཏམ་ངན་དུ་མས་སེམས་ཀོས་ཐག་ཏུ་གྱུར་ལ། མྱ་ངན་སྡུག་བསྔལ་གྱི་འཁོར་ལོ་ཆེན་པོ་ལས་ནམ་ཡང་གྲོལ་བར་མ་ནུས་པ་རེ་མ་ལེགས། ད་ནི་བདག་གིས་489

ཛའི མ་ཆོས་རྫོགས་འ་ཆེ ཡོའི་ མགཞགཛའིསྲིད་པ་བར་དོར་ངེས་ཤེས་ཀྱི་དྲན་པ་རྣམ་དག་བསྐྱེད་དེ། སྡུག་བསྔལ་མང་པོའི་འབྱུང་ཁུངས་ལུས་ཕྱི་མ་བླང་བར་མི་བྱའོ། ། ཞེས་འདུན་པ་དྲག་ཏུ་བསྐྱེད།ཤིན་ཏུ་གདུང་བ་དྲག་པོ་དང་ལྡན་པས་བླ་མ་ལ་གསོལ་བ་གདབ། མཚམས་སྦྱོར་ངན་པ་རྣམས་སྤངས་ཏེ་གནས་པར་བྱས་པ་ལས་བར་དོ་དང་པོ་དང་།གཉིས་པ་དག་ལ་ངེས་ཤེས་མ་སྐྱེས་ཀྱང་བར་དོ་ཐ་མའི་སྣང་བ་ཤར་བའི་ཚེ།སྔར་གྱི་དྲན་པ་སད་པར་བྱས་ལ། རྒྱུད་བླ་མ་ལས། མི་གཙང་བ་ལ་དྲི་ཞིམ་མེད། ། འགྲོ་ལྔ་དག་ན་བདེ་བ་མེད། ། ཅེས་པའི་དོན་དྲན་པས་ཤིན་ཏུ་སྨད་པའི་གནས། ཉོན་མོངས་པ་དུ་མའི་རྟེན་གཞི། མི་གཙང་བའི་འདམ་རྫབ་ཀྱི་ཕུང་པོ་ལྟ་བུ་ཁམས་གསུམ་དུ་གཏོགས་པའི་ལུས་ནི་ནམ་དུ་ཡང་བླང་བར་མི་བྱའོ། །དེ་ཡང་སྐྱེ་གནས་རྣམ་པ་བཞི་པོས་བསྡུས་ཏེ་སྐྱེ་བ་གང་ཡང་རུང་བའི་ཡུལ་ཡིད་དུ་འོང་བ་ལ་རྗེས་སུ་ཆགས་པའི་མཚམས་སྦྱར་བའི་ཕྱིར། དངོས་པོ་གང་ལ་ཡང་ཡིད་འཇུག་པར་མི་བྱའོ། ། འདི་ལྟར་བདེ་བར་གཤེགས་པའི་ཆོས་ཐམས་ཅད་རང་བཞིན་མེད་པར་གསུངས་ཏེ། རང་བཞིན་མེད་པའི་ཆོས་རྣམས་ལ་ ་བདག་ཇི་ལྟར་ཆགས། དེ་བས་ན་ཆགས་པའི་རྒྱུན་དེ་མ་ཐག་ཏུ་བཟློག་གོ ། ་ཞེས་སེམས་རྩེ་གཅིག་ཏུ་བྱ་བ་དང་། བྱེ་བྲག་ཏུ་དྲོ་བ་དང་རླན་པ་ལ་སྲེད་པའི་མཚམས་སྦྱར་ཏེ། དྲོད་གཤེར་ལས་སྐྱེ་བ་མངོན་པར་འགྲུབ་པའི་ཕྱིར། དེ་ལའང་བདག་ཆགས་པར་མི་བྱའོ། ། མངལ་དང་སྒོ་ང་ལས་སྐྱེ་བ་དག་ཚུལ་མཐུན་པ་ཕལ་ཆེར་ཕོ་ཡོའདོད་པ་བརྟེན་པ་དག་མཐོང་ཞིང་དེར་ཆགས་སྡང་མིག་སེར་གྱི་དབང་གིས་འཇུག་པའི་ཕྱིར། ནམ་དུ་ཡང་བདག་ཉོན་མོངས་པའི་སེམས་ཀྱི་རྗེས་སུ་འབྲང་བར་མི་བྱའོ། ། གཞན་ཡང་སྐྲག་པའི་གནས་མེད་པ་ལ་སྐྲག་པར་འགྱུར་ཏེ། ས་ཕུག་དང་། བྲག་ཕུག་དང་། སྡོང་དུམ་གྱི་རྩ་བ་སོགས་མུན་ཁུང་དུ་ཡིབ་པར་འདོད་པའི་བློ་སྐྱེ་སྲིད་ན། དེ་ཡང་ལུས་ངན་པར་འཛིན་490

ཛའིལེ ཝཱརྒྱ ་པ ངར འིསྤོརཔའི་རྟགས་ཡིན་ཞེས་སྔོན་ཐོས་ཀྱིས། བདག་གང་ལ་ཡང་སྐྲག་པར་མི་བྱ།བྲོས་ཏེ་ཡིབ་པའེ་རྣམ་པར་རྟོག་པ་ཡང་མི་བྱའོ། ། མདོར་ན་སྐྱེ་བ་འཛིན་པའི་སྒོ་དང་ཐབས་ཚུལ་བསམ་གྱིས་མི་ཁྱབ་སྟེ། ཇི་ལྟར་སྣང་ཡང་ཞེན་པ་དང་ཆགས་པ་མེད་ཅིང་། སྐྲག་པ་དང་སྡང་བ་མེད་པར་སེམས་རང་བབ་ལ་བཞག་སྟེ།སྔར་ཐོས་པའི་ཆོས་ཀྱི་དོན་ལ་བློ་སྦྱོང་བར་བྱའོ། ། ཞེས་ནམ་དུ་ཡང་མ་བརྗེད་པར་བྱ། ཆོས་ཀྱི་སྣང་བ་སྔོན་གང་ལ་འདྲིས་ཆེ་བ་དེ་ཉིད་འདིར་གསལ་གདབ་ཅིང་སྟ་སྟེ། དམན་པར་གྱུར་པ་བདག་གིས་འཇིག་རྟེན་གྱི་ཆོས་ཐམས་ཅད་མི་རྟག་པའི་དོན་དྲན་པར་བྱས་ལ་སྐྱོ་ཞིང་ཡིད་འབྱུང་བས་བློ་དྲི་མ་མེད་པ་དུས་ཐམས་ཅད་དུ་བསྐྱེད་པས་སྐྱེ་བའི་སྒོ་ཁེགས་པར་འགྱུར་རོ། ། གལ་ཏེ་ཐེག་པ་ཐུན་མོང་གི་ཚུལ་ཁྲིམས་དང་ལྡན་པ་དག་ཅིག་ཡིན་ན། ཁོ་བོ་ཅག་ནི་དགེ་བསྙེན་ནོ། ། དགེ་ཚུལ་ལོ། ། དགེ་སློང་ངོ་། ། བདག་གིས་བཅས་པ་དང་། རང་བཞིན་གྱི་ཁ་ན་མ་ཐོ་བ་མཐའ་དག་རབ་ཏུ་བསྡམ་པར་བྱའོ། ། ཚུལ་དང་མི་མཐུན་པའི་ལུས་ངག་ཡིད་ཀྱི་བྱ་བ་རྣམས་ཡོངས་སུ་སྤང་བར་བྱའོ། ། ཞེས་གཉེན་པོ་མཐུ་ལྡན་བསྐྱེད་པས། མངལ་གྱི་སྒོ་ངེས་པར་ཁེགས་ཤིང་སྐྱེ་བ་གཞན་དག་ཏུ་བརྒྱུད་ནས་ཁེགས་པར་འགྱུར་རོ། ། ཐེག་པ་ཆེན་པོའི་ལམ་ལ་ཞུགས་པ་དག་ཅིག་ཡིན་ན། ཁོ་བོ་ནི་བྱང་ཆུབ་ཀྱི་སེམས་བསྐྱེད་པའི་བསྒོམ་པ་དང་ལྡན་པ་སྟེ། སེམས་ཅན་ཐམས་ཅད་ལ་སྐྱོ་ཤས་མི་བཟོད་པའི་སྙིང་རྗེ་ཆེན་པོ་བསྐྱེད་དགོས་ཤིང་། སྲིད་པ་བར་དོའི་རིགས་སུ་གཏོགས་པའི་སེམས་ཅན་འདི་དག་ལྷག་པར་ལས་དང་ཉོན་མོངས་པའི་སྡུག་བསྔལ་དུ་མ་འབར་བས་རབ་ཏུ་གཟིར་བ་འདི་དག་སྡུག་བསྔལ་ཐམས་ཅད་དང་ཞིང་བདེ་བ་མཆོག་བླ་ན་མེད་པའི་བྱང་ཆུབ་ཉིད་དུ་འཐོབ་པར་གྱུར་ན་ཅི་མ་རུང་། ཞེས་ལྷག་བསམ་བྱང་ཆུབ་ཀྱི་སེམས་རིན་པོ་ཆེ་དང་དུས་ཐམས་ཅད་དུ་མ་བྲལ་བར་བྱ་སྟེ། འདི་ནི་ལམ་491

ཛའི མཅས་རྫོགས་པ་ཆེ ཡོའི་ མགཞ ཛའིམཆོག་དམ་པའོ། ། གལ་ཏེ་བསྐྱེད་པའི་རིམ་པ་ལྷའི་སྐུ་ལམ་དུ་བྱེད་པ་དག་ཅིག་ཡིན་ན། གང་དང་སྡང་བ་སྐྱེ་བར་འགྱུར་བའི་ཡུལ་དེ་དག་ཐམས་ཅད་ཡི་དམ་ལྷའི་སྐུ་ཞལ་ཕྱག་དང་བཅས་པ་བསྒོམ་པའམ། ཕྱག་རྒྱ་དང་ས་བོན་སོགས་སུ་བསྒོམ་སྟེ་དེའི་ཏིང་ངེ་འཛིན་རབ་ཏུ་བརྟན་པས་ཐ་མལ་གྱི་འཁྲུལ་བ་ལོག་སྟེ།སྐྱེ་བའེ་སྒོ་ཁེགས་པར་འགྱུར་རོ། །རྫོགས་རིམ་དམིགས་སུ་མེད་པའི་འོད་གསལ་ཟབ་མོ་ལ་ལམ་དུ་བྱེད་པ་དག་གིས། དེ་ཉིད་ཁོ་ན་བསྒོམས་པས་སྐྱེ་སྒོ་ཁེགས་ཤིང་། རྩ་རླུང་བྱང་ཆུབ་ཀྱི་སེམས་རྡོ་རྗེའི་རྣལ་འབྱོར་དུ་བྱེད་ང་ས་ཀྱང་ཆེས་ཤིན་ཏུ་འགྲུབ་པ་འདི་ཉིད་དོ། ། ཟབ་མོ་བླ་མའི་ལམ་རྫོགས་མན་ངག་གི་སྙིང་པོ་ལ་གདེང་བཅས་པས་ཀྱང་ངེས་པར་འགྲུབ་སྟེ། དེ་ལྟར་ན་སྐྱེ་མེད་རང་གྲོལ་དུ་བྱ་བའི་ཐབས་མན་ངག་གི་མཐུན་སྦྱོར་ནི་དེ་ལྟ་བུའོ། ། གལ་ཏེ་ཆོས་དང་ལྡན་པའི་ལུས་སུ་སྐྱེ་ཞིང་བྱང་ཆུབ་ཀྱི་ལམ་སྦྱང་བར་འདོད་ན། ཡུལ་རིགས་ཕ་མ་ཉེ་དུ་གཉེན་འབྲེལ་སོགས་སྒོ་གང་ནས་ཀྱང་ཆོས་དང་མཐུན་པའི་ལམ་སྦྱང་བའི་གེགས་སུ་མི་འགྱུར་བ་ཞིང་བདམས་ནས་དེར་ཐེག་པ་ཐུན་མོང་དང་ཐུན་མོང་མ་ཡིན་པ་དང་། མཆོག་བླ་ན་མེད་པའི་ལམ་གང་ལ་གནས་པ་དེ་དང་དེའི་འཕེན་འདུན་མན་ངག་གི་གནད་ཤིན་ཏུ་ཟབ་མོ་དང་ལྡན་པས་སྐྱེ་བ་མང་པོ་བརྒྱུད་མི་དགོས་པར་འདོད་པའི་དོན་མཐར་ཕྱིན་པར་འགྱུར་ཏེ། སྐྱེ་གནས་བརྒྱུད་པའི་བར་དོ་ལེགས་ཚོགས་རྟེན་འབྲེལ་གྱི་ལམ་རྣམ་པར་དག་པའང་འདི་ཁོ་ནའོ། །བར་དོ་ཐ་མ་མངལ་གྱི་སྒོ་དགག་ཅིང་གདམ་པ་ཞེས་བྱ་བ་ནི། གཙོ་ཆེ་བ་ལ་མི་མཛད་དེ། དོན་དུ་ན་སྐྱེ་གནས་བཞི་་གའི་་སྒོ་དགག་པ་དང་གདམ་པ་་འགྲུབ་བོ། །འདི་ལ་འཆུགས་མེད་རྟེན་འབྲེལ་གྱི་བར་དོ་ཞེས་བྱ་བར་ཡང་བརྗོད་དོ། །ད་ནི་འཕྲོས་དོན་བརྗོད་དེ། བཀའ་དཔེ་ལས། ལུས་ཅན་རྣམས་ནི་འཆི་བ་ན། ། སྣང་བ་ཐིམ་དང་རྟོག་པ་ཐིམ། ། ཐིམ་པའི་རྗེས་མལ་གོམས་པ་ཡིས། །492

ཛའིལེ ཕབརྒྱ ་པ བར འི རརང་བཞིན་གྱིས་ནི་འོད་གསལ་འཆར། ། ཞེས་འབྱུང་བ་ནི། ད་ལྟར་མིའི་འགྲོ་བ་ཕལ་ཆེར་གྱི་འབྱུང་ལུགས་ཏེ། སྣང་བ་པ་ནི། གཟུགས་ཐིམ་པས་མིག་མི་གསལ། སྒྲ་ཐིམ་པས་རྣ་བས་གཞན་གྱི་སྒྲ་མི་ཐོས། དྲི་ཐིམ་པས་སྣ་བལ་གྱིས་བཀབ་པ་བཞིན་འགྲོ། རོ་ཐིམ་པས་ལྕེ་ཡིས་ཟས་ཀྱི་རོ་མི་མྱོང་། རེག་བྱ་ཐིམ་པས་ལུས་ཀྱི་རེག་པ་རྡུལ་དུ་འགྲོ། ཆོས་ཐིམ་པས་འཁོར་བའི་ཆོས་མི་གསལ་བར་འགྲོའོ། ། རགས་པ་ཐིམ་པ་ནི། ས་ཆུ་ལ་ཐིམ་པས་ལུས་ཀྱི་ཟུངས་མི་ཐུབ།ཆུ་མེ་ལ་ཐིམ་པས་ཁ་སྣའི་ཆུ་ཕྱིར་བྱུང་ནས་སྐམ། མེ་རླུང་ལ་ཐིམ་པས་དྲོད་མཐའ་ནས་ཡལ་ཏེ་ངན་སོང་དུ་འགྲོ་ན་དྲོད་མར་ཆད། མཐོ་རིས་སུ་འགྲོ་ན་དྲོད་ཡར་ཆད་གསུངས་ཏེ། ཅི་རིགས་སུ་འགྱུར། རླུང་རྣམ་པར་ཤེས་པ་ལ་ཐིམ་པས་ཕྱི་དབུགས་ཆད་ནས་ནང་དབུགས་ཅུང་ཟད་མི་ཆད་དོ། ། ཕྲ་བ་དང་རྟོག་པ་ཐིམ་ལུགས་ནི། སྣང་བ་ཐིམ་པའི་ཚེ་ཐོག་མར་ཕྱི་རྟགས་སྣང་བ་སྔར་དང་མི་འདྲ་བ་མཐོང་བ་དང་། ནང་རྟགས་ཤེས་པ་དུ་བ་ལྟར་བན་བུན་ལང་ལོང་དུ་འཆར་ཏེ། མཉམ་མེད་དྭགས་པོ་རིན་པོ་ཆེའི་གསུང་ལས། སྣང་བ་ཅེས་པའི་གོ་དོན་ནི་རྩ་བྲན་རགས་པས་རླུང་རྣམས་རོ་རྐྱང་དུ་ཚུད། རྩ་དེ་གཉིས་ཀྱི་རླུང་དེ་དྷུ་བག་ཙམ་ཞིག་ཚུད་པས། རྣམ་རྟོག་རླུང་རྣམས་རིམ་པར་འགག་པ་ལས། ཐོག་མར་ཞེ་སྡང་ལས་གྱུར་པའི་རྟོག་པ་སོ་གསུམ་འགག་པས།སེམས་ཀྱི་ངོ་བོ་ཐོག་མར་ཅུང་ཟད་གསལ་བར་སྣང་བས་སྣང་བ་ཞེས་བྱ། དེ་ནས་ཕྱི་རྟགས་ཟླ་བ་ཤར་བ་ལྟར་དཀར་ལམ་པ་འབྱུང་། ནང་རྟགས་ཤེས་པ་སྨིག་རྒྱུ་ལྟར་གཡོ་བ་འབྱུང་སྟེ། འདིའི་དུས་ཕལ་གྱི་རང་གི་འཆི་བ་ངེས་པར་འབྱུང་ཞིང་། དེའི་འོག་ཏུ་ཞེ་སྡང་ལས་གྱུར་པའི་རྟོག་པ་སོ་གསུམ་འགག་གོ །མཆེད་ཐིམ་(མཉམ་མེད་དྭགས་པོ་རིན་པོ་ཆེའི་གསུང་ལས། མཆེད་པ་ཅེས་པའི་གོ་དོན་ནི། རྣམ་རྟོག་གི་རླུང་རྣམས་དྷུ་ཏིར་སུམ་གཉིས་ཙམ་ཚུད་པས་་ 493

ཛཇི མཡོས་རྔོགས་ལ་ཆེ ཡོའི་ མགཞགཛའིའདོད་ཆགས་ལས་གྱུར་པའི་རྟོག་པ་བཞི་བཅུ་འགག་པས་སེམས་ཀྱི་ངོ་བོ་སྔར་བས་ཆེས་གསལ་ཡེར་བ་འོང་བས་མཆེད་པ་ཞེས་བྱ།)པས་ཕྱི་རྟགས་ཉི་མ་ཤར་བ་ལྟར་དམར་ལམ་གྱིས་འགྲོ། ནང་རྟགས་ཤེས་པ་སྲིན་བུ་མེ་ཁྱེར་ལྟར་རེས་གསལ།རེས་མི་གསལ། འདིའི་དུས་ན་མདོ་རྣམས་ལས་ཕྱི་མའི་སྲེད་པའི་ས་བོན་འཇོག་པར་གསུངས་ཏེ། སེམས་ཀྱིས་སྔར་གྱི་ལས་གང་བྱས་པ་དེའི་ཤུགས་ཀྱིས་རིགས་དྲུག་སོ་སོའི་སྣང་བའི་བྱེ་བྲག་ཡུད་ཙམ་འགྱུར་ཏེ། འདི་ས་བོན་བཏབ་པ་དང་འདྲ་བས་འདིར་མཚམས་སྦྱོར་གལ་ཆེ་བར་ཤེས་སོ། ། རྒྱུད་ལས། རྣལ་འབྱོར་པ་རྣམས་འཕོ་ཚེ་དཔལ། ། ཁྲག་འཐུང་ལ་སོགས་རྣལ་འབྱོར་མ། ། མེ་ཏོག་སྣ་ཚོགས་ལག་ན་ཐོགས། ། རྒྱལ་མཚན་བ་དན་སྣ་ཚོགས་དང་། །རོལ་མོའི་སྒྲ་ནི་སྣ་ཚོགས་ཀྱིས། ། མཁའ་སྤྱོད་གནས་སུ་ཁྲིད་པར་བྱེད། ། ཅེས་འབྱུང་ངོ་། ། སྡིག་ཅན་རྣམས་ལ་གཤིན་རྗེའི་ཕོ་ཉ་འབྱུང་སྟེ། དེའི་འོག་ཏུ་འདོད་ཆགས་ལས་གྱུར་པའི་རྟོག་པ་བཞི་བཅུ་འགག་གོ ། ཐོབ་པའི་འོད་གསལ་ལ་ཐིམ་པས ཕྱི་རྟགས་སྒྲ་གཅན་མུན་ནག་ལྟ་བུ་ནག་འུབ་པའི་སྣང་བ་འབྱུང་། ནང་རྟགས་མར་མེ་ལྟར་གསལ་སང་ངེ་བ་འབྱུང་སྟེ། རྗེ་དྭགས་པོ་རིན་པོ་ཆེའི་གསུང་ལས།ཐོབ་པ་ཞེས་པའི་གོ་དོན་ནི། རླུང་ཐམས་ཅད་དྨ་ཏིར་ཚུད་པས་གཏི་མུག་ལས་གྱུར་པའི་རྟོག་པ་བདུན་འགག་པས། སེམས་ཀྱི་ངོ་བོ་གསལ་ལ་རྫོགས་པ་དང་ལྷག་གེར་འཆར་བས་ཐོབ་པ་ཞེས་བྱ། ཞེས་གསུངས་པའི་ཕྱིར། འདི་སྒོམ་གྱི་དབང་དུ་བྱས་ན་ཞི་གནས་ཡིན། འོད་གསལ་གྱི་དབང་དུ་བྱས་ན་བསམ་གཏན་གྱི་འོད་གསལ་ཡིན། ཐོབ་པ་འོད་གསལ་ལ་ཐིམ་པས། ཕྱི་རྟགས་སྐྱ་རེངས་ཤར་བ་ལྟ་བུ། ནང་རྟགས་སྤྲིན་མེད་པའི་ནམ་མཁའ་དྭངས་པའི་དཀྱིལ་ལྟ་བུའི་སྣང་བ་འབྱུང་། སྔར་གྱི་བསམ་གཏན་གྱི་འོད་གསལ་དང་། རང་བཞིན་གྱི་འོད་གསལ་གཉིས་ངོ་བོ་གཅིག་ཏུ་འདྲེས་པ་ལ་རྣམ་པར་མི་རྟོག་པའི་ཡེ་ཤེས་494

ཛཇིབེ ཝཱརྒྱ ་པ བར འིསྤོརདང་། རྣམ་པར་མི་རྟོག་པའི་འོད་གསལ་ཞེས་ཀྱང་བྱའོ། ། དེ་ལ་སྒོམ་གྱི་དབང་དུ་བྱས་ན་ལྷག་མཐོང་དང་། འོད་གསལ་གྱི་དབང་དུ་བྱས་ན་རང་བཞིན་གྱི་འོད་གསལ་དང་། གཞིའི་འོད་གསལ་ཞེས་ཀྱང་བྱའོ། ། འདི་ལ་གནས་པས་བར་དོ་མེད་པར་ཆོས་ཀྱི་སྐུ་འཐོབ་པར་གསུངས་སོ། ། དེའི་དུས་ན་གཏི་མུག་ལས་གྱུར་པའི་རྟོག་པ་བདུན་ཐིམ་པར་འགྱུར་ཏེ། དེ་ལྟར་རྟོག་པ་ཀུན་གཞིའི་སྟེང་དུ་བསྡུས་ཤིང་ནམ་ལྟར་གྱུར་ནས། ཡུལ་དྲུག དབང་པོ་དྲུག རྣམ་ཤེས་དྲུག འབྱུང་བ་ལྔ་བསྡུས་པའི་སྐད་ཅིག་ལ། དབུ་མའི་ཡར་སྣེ་ཐིག་ལེ་དཀར་བ་དང་། མར་སྣེ་དམར་བ་གཉིས་སྲོག་གི་རླུང་ཆེན་པོ་དང་། རྣམ་པར་ཤེས་པ་ཡུད་ཙམ་འདུས་(མཉམ་མེད་དྭགས་པོ་རིན་པོ་ཆེའི་གསུང་ལས། དེར་ནང་དུ་དབུགས་ཙམ་ལ་གནས་པའི་དུས་སུ་སྤྱི་བོའི་ཕ་ལས་ཐོབ་པའི་ཧཾ་རྡིབ། ལྟེ་བའི་མ་ལས་ཐོབ་པའི་གཏུམ་མོའི་རང་བཞིན་ཐབས་ཤེས་གཉིས་ཀྱི་ཡི་གེ་དང་དེ་གཉིས་སྙིང་ཁར་འཕྲོད་པས་རོ་མདངས་ཡ་ལེ་ཞག་གཅིག་གམ། གཉིས་སམ།གསུམ་མམ། བཞིའམ། ལྔའམ། དྲུག་ཏུའང་། དེའི་རྗེས་ལ་འབྲས་བུའི་འོད་གསལ་ཕྱི་སྐྱ་རེངས་ཤར་བ་ལྟ་བུ། ནང་རྟགས་ནམ་མཁའ་ཡི་སྤྲིན་དྭངས་པ་ལྟ་བུ་འབྱུང་། དེར་ལམ་གྱི་འོད་གསལ་དང་། འབྲས་བུའི་འོད་གསལ་འདྲེས་པས་འོད་གསལ་དེ་ཡང་རང་བཞིན་གྱིས་གསལ་བ། རྣམ་པར་རྟོག་པ་ཐམས་ཅད་དང་བྲལ་བ། ཟག་པ་མེད་པའི་བདེ་བས་གང་བ་སྟེ། སྣང་བ་ཡང་བདེ་བའི་རང་བཞིན་དུ་འཆར་བ་ཡིན་ནོ། ། དེའི་དུས་སུ་གདམས་ངག་ཅན་ལ་གསལ་བ་སྤྲུལ་སྐུ། བདེ་བ་ལོངས་སྐུ། མི་རྟོག་པ་ཆོས་སྐུ། དེ་གསུམ་དབྱེར་མེད་པ་ངོ་བོ་ཉིད་ཀྱི་སྐུ་དང་བཞིར་ཚང་བས་ཡོན་ཏན་ཐམས་ཅད་རྫོགས་པའི་བར་དོ་བྱ་བ་ཡིན།)པའི་ཚེ། འོད་གསལ་བ་གཞིའི་ཆོས་སྐུ་སྐད་ཅིག་གཅིག་འབྱུང་ངོ་། ། དེ་ཡང་མ་རིག་པའི་དབང་གིས་ངོ་མི་ཤེས་ཏེ་རྣམ་པར་ཤེས་པ་495

ཛའི མཅས་རྔོ སརི་ཆེ ཡོའི་ མ ཞ ཐོའིའཕོས་ནས་བར་དོ་འབྱུང་ངོ་། ། སྔར་གྱི་སྲེད་པ་འཇོག་ལུགས་ནི། འདིར་དམྱལ་བར་འགྲོ་བའི་སེམས་ཅན་ནི་སྔར་མི་དགེ་བ་བཅུ་གོམས་དྲགས་པས།དེར་ཡང་དེ་ཉིད་ཀྱི་སྣང་བ་འཆར་ཏེ། རང་གི་སྣང་བའི་སྟོང་གཟུགས་སྡུད་པ་དང་། སྣང་བ་ལ་འཆར་ལུགས་གཉིས་འབྱུང་སྟེ། སྡིག་ཤས་ཆེ་བས་མནར་མེད་ལ་སོགས་པར་འགྲོ་བ་ནི། གཤིན་རྗེའི་སྐྱེས་བུ་ལ་སོགས་པར་སྣང་ཞིང་།རང་གི་ཁྲག་དང་མཁྲིས་པ་ལུས་ལ་རླུང་གིས་གཏོར་ནས་མིག་ཁྲག་ལྟ་བུའམ་སེར་པོར་འགྱུར། ལུས་ཚ་བས་གདུང་བར་འགྱུར། སྲོག་ལ་ཆགས་བཞིན་འཆི་བས་མནར་གཅོད་དྲག་པོར་འབྱུང་། དེས་སྣང་བ་ཡང་མེ་རུ་འབར་བ་དང་།མཚོན་ཆ་ལ་སོགས་པ་དང་། རྣ་བའི་རླུང་སྒྲ་ཡང་ལོག་པར་འགྱུར་བས་དེ་ཉིད་དང་འགྲོགས་ཏེ་ཤི་ནས་རྣམ་ཤེས་ཕྱེས་པའི་སྐད་ཅིག་མ་ཅུང་ཟད་ཅིག་ལ་བདེ་བར་འགྱུར་ཏེ། བལྟས་པའི་སྣང་བ་ལ། ནགས་དང་། མེ་དང་། ཆུ་ལ་སོགས་པ་མཐོང་སྟེ། དེར་འདོད་དེ་ཕྱིན་པ་ན་སླར་ཡང་ལས་ཀྱི་སྣང་བ་ལ་སྔར་གྱི་སྣང་བ་དེ་རྗེ་དག་འོངས་ནས་ལོག་པར་བྱེད་པའི་སྣང་བ་འཆར་བར་བཤད་དོ། ། དེ་བས་ལས་ཆུང་བ་ནི་འཆི་ཁར་སྣང་བ་ལ་དམྱལ་བའི་གནས། མཚོན་གྱི་ནགས་ཚལ། སྔོན་པོ་དང་། རི་སྤང་གཤོང་དང་། སེམས་ཅན་གཅིག་གིས་གཅིག་བསད་ནས་ཤ་ཟ་བ་དང་། ས་ཕྱོགས་ཁྲག་གིས་གཏོར་བ་དག་སྣང་བས་སྔར་སྲོགགཅོད་ལ་གོམས་པའི་དབང་གིས། ཀྱེ་མ་བདག་ཀྱང་དེར་འགྲོ་བར་བྱའོ་སྙམ་པ་འབྱུང་སྟེ། འདི་ནི་སྣང་བ་སྟོབས་ཆེ་བ་ཡིན་ལ། སྔ་མ་ནི་ལས་སྨིན་པ་སྟོབས་ཆེ་བ་ཡིན་ནོ། ། རྒྱ་ཆེ་བ་ནི་དྲན་པ་ཉེར་བཞག་ཏུ་ཡོད་དོ། ། ཡི་དྭགས་སུ་འགྲོ་བ་ཡང་། སེར་སྣ་ཤས་ཆེ་བའི་སྲིད་པ་ཉིད་དུ་སྐྱེའོ། ། དུད་འགྲོ་རུ་འགྲོ་བ་ཡང་། དུད་འགྲོ་དེ་དང་དེ་ལ་དགའ་བ་དང་། ༤གས་པའི་སེམས་སམ ཡང་ན་ཅི་ཡང་མ་དྲན་པར་རྨུགས་ཏེ་འཆི་བ་ཉིད་དོ། །ལྷ་མ་ཡིན་ཡང་ལྷ་དང་ཕྱོགས་496

འཇིམེ ཚོབ ཕབ ་ར འི རམཐུན་ཏེ། ཅུང་ཟད་ང་རྒྱལ་དང་བཅས་པར་འགྱུར་བ་དང་། ནག་ཕྱོགས་ལ་འཆི་བར་བཤད་དོ། །ལྷར་འགྲོ་བ་དང་། བདེ་འགྲོ་འདི་རྣམས་ཀྱི་སྲེད་པ་ཡང་འདི་ལྟར་བཤད་དེ། གང་དུ་སྐྱེ་བའི་གནས་ན་ཕུན་སུམ་ཚོགས་པའི་ཡོ་བྱད་དང་། ལྷ་དང་ལྷ་མོ་རྣམས་ཁྲི་ལ་འདུག་པར་མཐོང་བས་དེར་དགའ་བའི་སེམས་སྐྱེས་ཏེ། སྔར་གྱི་ལེགས་པར་བྱས་པ་རྣམས་དྲན་ཅིང་འགྱོད་པ་མེད་པར་འཆི་བ་དང་། ལྷ་དང་བླ་མ་ལ་སོགས་པའི་རྐྱེན་བཟང་པོ་འཚོགས་ཤིང་དེ་ཉིད་ཀྱིསསྲིད་པའི་ས་བོན་འརྗོག་སྟེ། དུས་ཀྱང་ཕལ་ཆེར་དཀར་ཕྱོགས་དང་། ཉི་མ་གསལ་བ་ལ་འཆི་བར་བཤད་དོ། ། དེ་ལྟར་སྣང་བའི་རྒྱུ་ནི་སེམས་ལ་དགེ་བ་དང་། མི་དགེ་བ་སྔར་བྱས་པའི་བག་ཆགས་ཀྱི་ས་བོན་ཡོད་པ་དེ། ལུས་ལ་རྩ་བ་དང་ཡན་ལག་གི་རླུང་གནས་པ་གཡོ་བས། དུ་བ་དང་སྨིག་རྒྱུ་ལ་སོགས་པའི་རྟགས་འབྱུང་བ་དེས་རྐྱེན་བྱས་པས་ལྡང་ཞིང་སྣང་བ་དང་། རླུང་སྟོང་བའི་སྒྲ་རྣམས་ཐ་དད་དུ་སྣང་བ་ཉིད་དོ། ། དེ་ནས་རེ་ཞིག་འོད་གསལ་ལ་ཞུགས་ནས་བར་དོ་འཆར་ཏེ། འོད་གསལ་ད་ལྟར་གོམས་ཤས་མེད་པ་རྣམས་ནི་དཔེར་ན་སྲངཁའི་མཐོ་དམའ་བཞིན། འདི་ནུབ་མ་ཐག་ཏུ་བར་དོ་འབྱུང་བར་བཤད་དོ། །གཟུགས་ཁམས་སུ་འགྲོ་བ་དག་གིས། འདིར་བསམ་གཏན་གོམས—་པའི་མཐུས་དེ་ཉིད་ལ་གནས་པ་ན་བསམ་གཏན་གྱི་ཉེར་བསྡོགས་ལས། གཟུགས་ཀྱི་ཁམས་དེར་སྣང་བ་ཉིད་དེ། འདི་རྣམས་ལ་བར་དོ་ཡུན་རིང་པོ་མེད་དོ། །གཟུགས་མེད་ནི་གང་ཤི་བ་དེ་ཉིད་དུ་སྔར་ནམ་མཁའ་མཐའ་ཡས་ལ་སོགས་བཞི་(ཕྱི་རྟགས་དྲུག་ལ་ཞེན་ན་འདོད་ཁམས་སུ་གོལ། ནང་གི་རྟགས་གསུམ་ལ་ཞེན་ན་གཟུགས་ཁམས་སུ་གོལ། གསང་བའི་རྟགས་བཞི་ལ་ཞེན་ན་གཟུགས་མེད་མུ་བཞིར་གོལ། ལྟ་བས་ཐག་མ་ཆོད་པར་སྟོང་སང་ངེ་བ་ཙམ་དུ་ཞེན་ནས་བསྒོམས་ན་ནམ་མཁའ་མཐའ་ཡས་སུ་གོལ། སྣང་སེམས་ཐམས་ཅད་རང་་ 497

ཛའི མཅས་རྫོགས་ལ་ཆེ རྩྭའི་ མགཞ ཛའིསེམས་ཙམ་དུ་ཤེས་ནས་སེམས་གསལ་བར་བསྒོམས་ན་རྣམ་ཤེས་མཐའ་ཡས་སུ་གོལ། སྣང་བ་ལ་བློས་མ་རེག་པའི་སྟོང་པར་བསྒོམས་ན་ཅི་ཡང་མེད་པའི་སྐྱེ་མཆེད་དུ་གོལ། སྣང་བ་བློས་མ་རེག་པར་ཡོད་མེད་གཉིས་ཀ་མ་ཡིན་པ་ཙམ་དུ་བསྒོམས་ན་སྲིད་རྩེར་གོལ། ཅི་ཡང་མེད་པར་རྟོགས་པ་འགག་པའི་ངང་དུ་བསྒོམས་ན་འདུ་ཤེས་མེད་པའི་ལྷ་ཚེ་རིང་པོར་གོལ། གོལ་བ་ཐམས་ཅད་ཏིང་ངེ་འཛིན་དེ་དག་གི་ཉམས་རེ་བྱུང་བ་ལ་ཞེན་ནས་མཆོག་ཏུ་བཟུང་བས་བརྟུལ་ཞུགས་མཆོག་ལྡན་གྱི་ལྟ་བར་སོང་སྟེ་གོལ་བ་ཡིན་པས། གང་ལའང་ཞེན་འཛིན་མེད་པར་བསྒོམ་པ་གཅེས་སུ་འཛིན་པར་བྱའོ། ། )པོ་གང་ལ་གོམས་པ་དེ་ཉིད་ཀྱི་སྟེང་དུ་འགྲོ་བས། ས་བོན་ཐམས་ཅད་པ་མ་ཡིན་པ་རྟོག་པ་གཞན་འགག་པ་སྟེ། བར་དོ་གཞན་ན་མེད་དོ། ། རྒྱུད་ལས། སྟེང་ནས་གཟུགས་མེད་རྣམས་སུ་སྟེ། །ཞེས་འབྱུང་བ་ནི། ལུས་ཀྱི་གནད་ལ་སྲིད་གསུམ་སྦྱར་བའི་དབང་དུ་བྱས་ཀྱི། དེར་འཕོས་ཏེ་འགྲོ་བ་མ་ཡིན་པར་སེམས་སོ། ། ་ད་ནི་བར་དོ་ཉིད་བཤད་དེ། འདོད་པའི་ཁམས་ཀྱི་ལྷ་དྲུག་དང་། མི་དང་། ལྷ་མ་ཡིན་དང་། དུད་འགྲོ་དང་། ཡི་དྭགས་དང་། དམྱལ་བ་རྣམས་་ལ་ཕལ་ཆེར་ཞག་བདུན་ཏེ། འགའ་ཞིག་ལ་དེ་བས་ཡུན་རིང་བའང་བཤད་དེ།བདུན་ཕྲག་བདུན་ལ་སོགས་པ་བཤད་ཀྱང་། དེ་བས་ཉུང་ངོ་། ། བར་དོ་དེ་ཉིད་ནི། སྔོན་བྱུང་སྲིད་པའི་ཤ་གཟུགས་ཅན། ། དབང་པོ་ཀུན་ཚང་ཐོགས་མེད་ལྡན། །ལས་ཀྱི་རྫུ་འཕྲུལ་ཤུགས་དང་ལྡན། ། རིགས་མཐུན་ལྷ་མིག་དག་པས་མཐོང་། །ཞེས་འབྱུང་བ་ཉིད་དེ། མདོ་ལས། དཔེར་ན་སྐྱེས་བུ་ལུས་སྟོབས་དང་ལྡན་པ་གཡུལ་ངོར་རྟ་ལས་ལྷུང་ན་མྱུར་བར་རྟ་དེ་འཛིན་པ་ལྟར། སྐྱེ་བའི་འདུན་པ་ལ་ཕྱོགས་པས་མྱུར་དུ་ལེན་པ་དང་སྲིད་པ་ལ་སྦྱོར་བར་བཤད་དོ། །དེས་ན་ཞག་བདུན་ཅིའི་ཕྱིར་འགོར་ཞེ་ན། བར་དོ་དང་པོ་ཤར་བ་ན་རྨི་ལམ་498

ཛཇིལེ ཝཱརྒྱ ་སྡ བར འི་སྐོརལྟར་སྣང་སྟེ། ཡིད་ཀྱི་ལུས་དེ་ནི། དཔེར་ན་ཆུའི་ནང་གི་གཟུགས་བརྙན་ལྟ་བུ།དབང་པོ་དང་ལྡན་པ། ཚོར་བ་དང་། འདུ་ཤེས་དང་། འདུ་བྱེད་དང་།རྣམ་པར་ཤེས་པས་བསྡུས་པའི་འབྱུང་བ་བཞི་ནི་མེད་དོ། ། དེའི་ཚེ་ཤི་བའི་རོ་དག་མཐོང་ལ། ཤི་བར་ཡང་ཤེས་ཏེ། རང་ལ་ཡང་ལུས་གཅིག་ཡོད་པར་སེམས་ལ་འབྱུང་ཞིང་། ཀྱེ་མ་གར་སྐྱེ་བ་ཞིག་སྙམ་པ་ན། སྔར་ལྟར་སྲེད་པ་བཞག་པ་ནི། ལྷ་ཕོ་མོ་མཐོང་ཞིང་ལྷ་གནས་ཀྱང་མཐོང་། དེར་སྐྱེ་བ་ཡང་ཤེས་པས་ཡིད་དགའ་བར་འགྱུར་ཏེ། རྒྱུ་དེས་རོ་ཡང་མིག་ཟུམ་བུར་ལྟ་བ་འདྲ་བ་དང་། མཉེན་པ་དང་ཁ་དོག་གསལ་བ་དང་། དྲི་ཞིམ་པར་འགྱུར་རོ། ། འདི་རྣམས་ཕལ་ཆེར་བརྫུས་སྐྱེས་ཡིན་པས། ཞག་བདུན་ལ་སྐྱེ་བ་འགྲུབ་པར་གསུངས་སོ། ། ལྷ་མ་ཡིན་ཀྱང་ཕྱོགས་མཐུན་པའོ། ། དེ་བཞིན་དུ་དང་། ལྷ་མིན།མངལ་སྐྱེས། མི་རྣམས་ནི་ཕ་མ་འདུ་བའི་རྐྱེན་མཐོང་ནས་དེ་ལ་ཆགས་པ་དང་བཅས་པས་མངལ་དུ་འཇུག་སྟེ། འཇུག་ཁ་དེར་སྣང་བ་ནི་ཐ་དད་པ་དུ་མ་འབྱུང་སྟེ། ལས་དག་པ་རྣམས་ལ་ནི་ཁང་བཟང་ལ་སོགས་པའི་སྣང་བ་དང་།འགའ་ཞིག་ལ་འཁྲིག་པའི་འདུ་ཤེས་དང་། ཁ་ཅིག་ལ་སྐྱབས་སུ་རེ་ནས་དེའི་ཐུ་བར་འཛུལ་བ་དང་། དུད་འགྲོ་ལ་སོགས་ཁ་ཅིག་ལ་ཁ་བ་དང་། རླུང་དང་།ཆར་གྱིས་བདས་པ་དང་། དེ་རྣམས་ལ་ཡིབ་པའི་གནས་བཙལ་བ་ལ་སོགས་པའི་སྣང་བ་འབྱུང་ངོ་། ། དམྱལ་བ་དང་ཡི་དྭགས་ཕལ་ཆེར་ནི། བར་དོ་དེའི་སྣང་བ་ལ་གཤིན་རྗེའི་སྐྱེས་བུས་ཁྲིད་དེ། ལས་སོ་སོར་གཤིན་རྗེའི་སྐྱེས་བུས་ལུང་བསྟན་ནས་ཉམ་ཐག་ཀར་འགྱུར་འགྱུར་ཞིང་ཉིང་མཚམས་སྦྱོར་བར་བྱེད་དོ། །འདི་རྣམས་ཕལ་ཆེ་བའང་ཞག་བདུན་ནས་བརྫུས་ཏེ་སྐྱེའོ། ། དེ་བཞིན་དུ་གནསགཞན་དག་ཀྱང་ཡོད་མོད་ཀྱི་འདིར་མ་སྨོས་ཏེ། མངལ་སྐྱེས་རྣམས་ཀྱི་མངལ་དུ་ཞུགས་འཛིན་པ་ནས་བར་དོ་མ་ཡིན་མོད་ཀྱི། ལྷ་ཕྲེང་ཐོགས་རྣམས་499

ཛའི མཞེ་ས་རྔོ སཕབ་ཆེ ཐེ་འི་ མ ཐོཇིནི་མངལ་དང་བཅས་པའི་ཞག་བདུན་དུའང་གསུངས་སོ། ། བར་དོ་དེའི་གཟུགས་ནི་ཐམས་ཅད་མཁྱེན་པས་གཟིགས་པ་ན། གང་དུ་སྐྱེ་བ་དེའི་རྣམ་པ་ཅན་མཐོ་རིས་སུ་འགྲོ་བ་ནི་མགོ་གྱེན་ལ་བསྟན་པ་དང་། ངན་འགྲོ་ཐུར་དུ་བསྟན་པ་དང་། ཁ་དོག་ཐ་དད་པ་ཡིན་ནོ། ། གཟུགས་ཁམས་དང་གཟུགས་མེད་དང་། མནར་མེད་ནི་སྔར་བཤད་པ་ཉིད་དོ། ། འདི་རྣམས་ནི་རྒྱུད་དང་མདོ་དུ་མ་ནས་ཐམས་ཅད་མཁྱེན་པས་གསུངས་པ་ངེས་པ་རྙེད་དེ་རགས་པའི་རིམ་པ་བཀོད་པ་སྟེ། དེས་ན་ཐེ་ཚོམ་མི་བྱའོ། ། བར་དོ་སྲིད་པའི་ཉིང་མཚམས་ནི། གང་སྲེད་པ་དེ་ལེན་ཞིང་། སྲིད་པ་གསུམ་པོ་འགྲུབ་བྱེད་པའི། ། དང་པོ་ལས་ཅན་སྐྱེ་བོ་རྣམས། ། ད་ལྟར་བརྩོན་པའི་སྟོབས་བསྐྱེད་ནས། ། སྣང་བ་སྦྱང་བ་ཤིན་ཏུ་གཅེས། །བར་དོ་གཉིས་པའི་དུས་འདི་རུ། །རྩལ་སྦྱང་རྨི་ལམ་བར་དོ་ལ། །སྣང་བ་འགྱུར་ཞིང་ཟིན་པ་ན། ། སྲིད་པའི་བར་དོ་བྱ་བ་འགྲུབ། ། ད་ལྟ་འཁྲུལ་བའི་རྗེས་འབྲངས་ནས། ། ཉོན་མོངས་རྟོག་པ་རང་དགར་བཞག །བར་དོ་ཡོན་ཏན་ཐོབ་འདོད་པ། ། གཏི་མུག་འཁྲུལ་བས་བཅིངས་པ་ལགས། །དེ་ཕྱིར་གཡེང་མེད་བརྩོན་བསྐྱེད་ལ།སྤྱོ། ལུས་ངག་ཡིད་གསུམ་དགེ་བ་རྣམས། །འཕགས་པ་མཆོད་ཅིང་སེམས་ཅན་སྦྱིན། ། རྟག་ཏུ་ཐེག་མཆོག་ཚུལ་ཁྲིམས་སྲུང་། །ཁོང་ཁྲོ་ང་རྒྱལ་བཅོམ་ནས་ཀྱང་། ། བརྩོན་པས་བསམ་གཏན་བསྒོམ་བྱ་ཞིང་། །ཆོས་རྣམས་རྟག་ཏུ་འདྲིས་པར་མཛོད། ། དེ་ལྟར་སྦྱོང་ཞིང་རང་སེམས་ལ། ། དབང་ཐོབ་རྒྱལ་བའི་ཞིང་སྦྱངས་ནས། ། སངས་རྒྱས་ཞིང་དུ་འགྲོ་བ་དང་། །མྱུར་དུ་བྱང་ཆུབ་འཐོབ་འདོད་འགྱུར། ། དེ་རྣམས་ཀྱི་བར་དོའི་དམར་ཁྲིད་ཅུང་ཟད་རྒྱས་པར་བཤད་ཟིན་ཏོ། ། ཞེས་བར་དོ་ཞེས་པ་དེ་ཇི་ལྟ་བུ་ཞིག་ཡིན་པ་དང་། སེམས་ཅན་དག་འཆི་བ་དང་། འཆི་ཁར་སྣང་བ་དང་རྟགས་ཇི་ལྟ་བུ་ཞིག་འབྱུང་བ་དང་། དེ་དག་གིས་སྐྱེ་བ་ཇི་ལྟར་ལེན་པ་དང་། དེའི་500

ཐོའིལེ ཕབ ་ལ འར འི རཉམས་ལེན་ཇི་ལྟ་བུ་ཞིག་ཡིན་པ་སོགས་ཁ་གསལ་པོ་ཞིག་གསུངས་ཡོད་ཅིང་།དེང་སང་ཚན་རིག་ཤིན་ཏུ་དར་ན་ཡང་ད་དུང་སེམས་ཅན་རྣམས་འཆི་བའི་དུས་སུ་སྐྱེ་བ་ཇི་ལྟར་ལེན་པའི་ཚུལ་ལ་རབ་ཏུ་རྨོངས་པས། ཚུལ་འདི་ཁས་ལེན་པའི་ཚན་རིག་པའང་ཕལ་ཆེར་མང་པོ་ཞིག་མེད་པར་སྣང་ན་ཡང་། ཚན་རིག་རབ་ཏུ་དར་ཞིང་རྒྱས་ནས་ཚད་ངེས་ཅན་ཞིག་ཏུ་སླེབས་པའི་དུས་སུ་བར་དོའི་ཚུལ་འདིནི་ཡང་དག་ཅིང་སྐྱོན་མེད་པའི་བདེན་པ་ཞིག་ཡིན་པ་རྟོགས་པར་འགྱུར་བས། ཚུལ་འདི་ལ་བརྟག་ཅིང་དཔྱོད་པའི་ལསོ་ལ་འཇིགས་པ་མེད་པའི་བརྩོན་པའི་གོ་ཆ་བགོ་རྒྱུ་ནི་ཤིན་ཏུ་གལ་ཆེ་བ་ཞིག་ཏུ་མཐོང་ངོ་། ། གཤམ་དུ་སྔར་གྱི་འཕྲོ་དང་མཐུད་ནས་རིམ་པ་བཞིན་བརྗོད་པར་བྱའོ། །དེ་ཡང་འབྱུང་བའི་ཐིམ་ཚུལ་ནི། ས་ས་ལ་ཐིམ་པས་ལུས་ལྕི་ཞིང་ལྡང་མི་ནུས། ཆུ་ཆུ་ལ་ཐིམ་པས་ཁ་ཆུ་སྣ་ཆུ་མང་དུ་འཛག མེ་མེ་ལ་ཐིམ་པས་ལུས་དྲོད་སྡུད་ཅིང་ཁ་སྣའི་སྒོ་སྐམ། རླུང་རླུང་ལ་ཐིམ་པས་མིག་གྱེན་ལ་ལྡོག་ཅིང་རྐང་ལག་ངར་གཡབ་པ་སྟེ། རྒྱུད་ཉི་ཟླ་ཁ་སྦྱོར་ལས། སྐྱེས་བུའི་ལུས་ལ་ནད་བཏབ་ནས། ། རྟགས་ནི་སུ་ལ་བྱུང་བ་དེ། །ཤི་བའི་དུས་ནི་བཏབ་པས་ན། ། ས་ནི་ས་ལ་ཐིམ་པ་དང་། ། དེ་བཞིན་ཆུ་དང་མེ་དང་རླུང་། ། སོ་སོར་རང་ལ་ཐིམ་པ་ནི། །སྐྱེས་བུའི་ལུས་ལ་འདི་ལྟར་འོང་། ། ས་ནི་ས་ལ་རང་ཐིམ་ནས། །ལུས་ནི་ལྕི་ཞིང་ལྡང་མི་ནུས། ། ལངས་ནས་འགྲོ་བའི་སྟོབས་ཀུན་ཟད། ། ཆུ་ནི་ཆུ་ལ་ཐིམ་པའི་ཚེ། །ཁ་ཆུ་སྣ་ཆུ་འཛག་པར་བྱེད། །དེ་བཞིན་མེ་ལ་མེ་ཐིམ་པས། །ཁ་སྣ་དག་ནི་རབ་ཏུ་སྐམ། ། ལུས་ཀྱི་མཐའ་ཡི་དྲོད་རྣམས་འཆོར། ། དེ་བཞིན་རླུང་ལ་རླུང་ཐིམ་པས། ། དབུགས་ནི་ངར་ངར་ཡན་ལག་འཁྲབ། ། མིག་ཀྱང་གྱེན་ལ་ལྡོག་པའོ། ། རྟགས་ནི་སུ་ལ་བྱུང་བ་དེ། ། འདི་ལ་མིག་ནས་ཕ་རོལ་འགྲོ ། ཞེས་སོ། །དེའི་ཚེ་འདེགས་བྱེད་ཀྱི་རླུང་བྲོས་པས་ལུས་མི་ཐེག་སྒྱིད་པ་སྐྱུར། ཡན་501

ཛའི མ་ཆོས་རྫོགས་ལ་ཆེ ཡོཇི་ མ ཞ ཛའི་ལག་མི་འདུས། སྨྲ་བ་དཀའ། མིག་གྱེན་ལ་ལྡོག་ཅིང་དབུགས་ཕྱིར་ཕུལ་ཐལ་ལོ། ། བཀྲག་མདངས་བསྐྱེད་པའི་རླུང་བྲོས་པས་ལུས་དང་ཁ་སྣའི་སྒོར་བལ་རྡུལ་ཆགས། ཤ་ཚ་ཁ་སྣ་སྐམ་གཤིན་དྲི་མནམ། དྭངས་སྙིགས་འབྱེད་པའི་རླུང་བྲོས་པས་བཟའ་བཏུང་མི་ལེན། ལུས་སྟོབས་འཆོར་རོ། ། མེ་དང་མཉམ་པའི་རླུང་བྲོས་པས་ལུས་ཀྱི་དྲོད་མཐའ་ནས་འཆོར། བསྐལ་བ་ལས་ཀྱི་རླུང་བྲོས་པས་ཤེས་པ་ཟ་ཟི་བན་བུན་ཕྱ་ཕྱོད་བྱེད་པ་སྟེ། ཀློང་གསལ་ལས། འདེགས་བྱེད་དོན་གྱི་རླུང་བྲོས་པས། ། ལུས་ནི་མི་ཐེག་སྒྱིད་པ་སྐྱུར། ། ཡན་ལག་མི་འདུས་སྨྲ་བ་དཀའ། །མིག་ལྡོག་དབུགས་ནི་ཕྱི་རུ་ཕུལ། ། བཀྲག་མདངས་བསྐྱེད་པའི་རླུང་བྲོས་པས། ། ལུས་དང་ཁ་སྣར་བལ་རྡུལ་ཆགས། ། ཤ་ཚ་ཁ་སྐམ་གཤིན་དྲི་མནམ། ། དྭངས་སྙིགས་འབྱེད་པའི་རླུང་བྲོས་པས། ། བཟའ་བཏུང་མི་ལེན་ལུས་སྟོབས་འཆོར། ། མེ་དང་མཉམ་པའི་རླུང་བྲོས་པས། ། ལུས་ཀྱི་དྲོད་ནི་མཐའ་ནས་འཆོར། །ལུས་ཀྱི་བཀྲག་མདངས་གཟི་མདངས་ཉམས། ། བསྐལ་བ་ལས་ཀྱི་རླུང་བྲོས་པས། ། ཤེས་པ་ཕྱད་ཕྱོད་ཟ་ཟི་བྱེད། ། རྩ་ཕྲན་ཁྲག་ནི་སྲོག་རྩར་འདུས། ། ཞེས་གསུངས། དེའི་ཚེ་རྩ་ཕྲན་གྱི་ཁྲག་རྣམས་སྲོག་རྩའི་ནང་དུ་འདུས་པས་ཕྱིའི་སྣང་བ་ས་སྲོས་པ་བཞིན་དུ་ཐིབ་ཀྱིས་འགགས། རིག་པ་སྙིང་དཀྱིལ་དུ་འདུས་ནས། དཔེར་ན་རྒྱལ་པོ་གདན་ལ་བཞུགས་པ་ལྟ་བུའི་དུས་དེར་བློན་པོའི་སྐྱོགས་རྡོ་འཕང་བ་བཞིན་སྲོག་རྩའི་ནང་ནས་ཁྲག་ཐིག་དང་པོ་གཅིག་སྙིང་དཀྱིལ་དུ་བརྒྱབ་པས་ཁ་མིག་སྐྱ་ལོག་གིས་འགྲོ། དབུགས་ཕྱིར་ཁྲུ་གང་ཙམ་དུ་སོང་ནས་ཆད། ཁྲག་ཐིག་གཉིས་བརྒྱབ་པས་མགོ་གུག་ནསརྩོ་ཧ་ཞེས་ཟེར་དབུགས་ཕྱིར་མདའ་གང་དུ་སོང་ནས་ཆད། ཁྲག་ཐིག་གསུམ་པ་བརྒྱབ་པའི་ཚེ་ཨིག་ཅེས་ཟེར། དབུགས་འདོམ་གང་དུ་སོང་ནས་ཕྱི་དབུགས་ཆད། དེའི་དུས་སུ་རིག་པ་སྙིང་གི་ནང་ན། ཁྲག་གིས་བརྒྱལ་ནས་མི་གཅིག་གིས་ཟན་རྡོག་502

ཝཾལེ རིརྒྱ ་བ བར འི་སྐོརགཅིག་ཟ་བའི་ཡུན་ཙམ་ལ་དྲན་མེད་དུ་འགྲོ་སྟེ། ཀློང་གསལ་ལས། ཕྱི་ཡི་དབང་པོའི་དྲན་བྱེད་རྣམས། ། མུན་སྲོས་བཞིན་དུ་འུབ་ཀྱིས་འདུས། ། རིག་པ་སྙིངགི་དཀྱིལ་འདུས་ནས། ། སྨྲ་ཡང་མི་ཤེས་དྲན་པ་ཉམས། ། དེ་ནས་ལུས་ཀྱི་ཁྲག་འདུས་ནས། །སྲོག་རྩའི་ནང་ནས་སྙིང་དུ་བརྒྱབ། ། ཁ་དང་མིག་ནི་སྐྱ་ལོག་འགྲོ ། དབུགས་ནི་ཁྲུ་གང་ཙམ་དུ་ཆད། ། དེ་ནས་ཁྲག་ཐིག་གཉིས་བརྒྱབ་པས། ། མགོ་གུག་དབུགས་ནི་མདའ་གང་ཆད། ། ཨིག་ཅེས་དབུགས་ནི་འདོམ་གང་ཆད། ། དེ་ནས་ཕྱི་དབུགས་ཆད་པ་དང་། ། རིག་པ་སྙིང་གི་དཀྱིལ་བརྒྱལ་ནས། ། དེ་ནས་ནང་གི་དབུགས་ཆད་ནས། ། ཆོས་ཉིད་བར་དོར་འཆར་བ་ཡིན། ། ཞེས་གསུངས་པའི་ཕྱིར་རོ། །ཞར་བྱུང་བརྩོན་འགྲུས་ཐ་མ་རང་བཞིན་སྤྲུལ་སྐུའི་ཞིང་དུ་དབུགས་འབྱིན་པའི་གདམས་པ་ནི། རྩ་བ་རྡོ་རྗེའི་ཚིག་རྐང་ལས། ཐ་མར་རང་བཞིན་སྤྲུལ་སྐུའི་ཞིང་དུ་དབུགས་དབྱུང་སྟེཿ ད་གདོད་ནང་གསལ་སྐུ་དང་ཡེ་ཤེས་འདུ་འབྲལ་མེད་པའི་དགོངས་པ་མངོན་དུ་གྱུར་ཏེཿ འཁོར་བ་ཇི་སྲིད་བར་དུ་འབད་པ་མེད་པར་འགྲོ་བའི་དོན་རྒྱུན་མི་འཆད་པ་ཡིན་ནོཿ ཞེས་དང་།རང་ཤར་ལས། བདེན་པ་མཐོང་བའི་གང་ཟག་ནི། ། རྟོགས་པ་རྒྱུད་ལ་མ་སྐྱེས་ཀྱང་། ། ཕྱོགས་བཅུའི་སྤྲུལ་པའི་ཞིང་ཁམས་སུ། ། གནས་ནས་མཐར་ཕྱིན་གྲོལ་བར་འགྱུར། ། ཞེས་དང་། ཉི་ཟླ་ཁ་སྦྱོར་ལས། སྐྱེ་གནས་རྗེས་སུ་དྲན་པས་དབང་པོ་ཐ་མ་རང་བཞིན་སྤྲུལ་སྐུའི་ཞིང་ཁམས་སུ་དབུགས་འབྱིན་ཞེས་གསུངས་པས། ཚེ་འདིར་མངོན་སུམ་གྱི་དོན་མཐོང་ཡང་བརྩོན་འགྲུས་མ་བྱས་པའི་ལེ་ལོ་ཅན་རྣམས་དང་། བསྒོམ་ལོང་མ་བྱུང་བར་ཚེའི་བར་ཆད་པ་རྣམས་བར་དོའི་གྲོལ་ཚད་དང་མི་ལྡན་པས། ཆོས་ཉིད་བར་དོ་ཤར་ཡང་ངོས་མི་ཟིན་ཏེ། སྲིད་པའི་བར་དོ་རྨི་ལམ་གྱི་ཆ་ཙམ་ཤར་བའི་ཚེ་ཆོས་ཉིད་བདེན་པའི་བྱིན་503

ཛའི མ་ཆོས་རྔོགས་ལ་ཆེ བསྒོའི་ མ གའཇིརླབས་དང་། ་རིག་འཛིན་སློབ་དཔོན་ཆེན་པོ་པདྨའི་ཐུགས་རྗེ་ལས། ཤི་བ་ཡིན་པར་ངོ་ཤེས། བླ་མའི་གདམས་པ་དྲན་ནས། སྔོན་དུ་ཆོས་ཉིད་ཀྱི་བར་དོ་ངོས་མི་ཟིན་ཡང་སྲིད་པའི་བར་དོ་ཁ་འཁྱར་བ་ངོ་ཤེས། ད་ནི་རང་བཞིན་སྤྲུལ་སྐུའི་ཞིང་དུ་འགྲོ་བར་བྱའོ་སྙམ་པའི་ཤར་ཕྱོགས་མངོན་པར་དགའ་བ་ལ་སོགས་པ་ཡིད་ལ་བྱས་པས། རྨི་ལམ་སད་པའི་ཆ་ཙམ་ལས་དག་པའི་ཞིང་ཁམས་དེ་རྣམས་སུ་སྐྱེ་བ་བླངས་ནས། དེ་བཞིན་གཤེགས་པ་རྣམས་ཀྱི་ཞལ་མཐོང་།གསུང་ཐོས། དབང་བསྐུར་བ་དང་། ལུང་ནོད་པ། དབྱུགས་དབྱུང་བ་ཐོབ་པས། ཉོན་མོངས་པའི་འཆིང་བ་ལས་གྲོལ་ཏེ། གདོད་མའི་གཞི་ལ་སྐད་ཅིག་གིས་གྲོལ་བ་ཐོབ། ནང་གསལ་སྐུ་དང་ཡེ་ཤེས་འདུ་འབྲལ་མེད་པའི་དགོངས་པ་དུས་གསུམ་འཕོ་འགྱུར་མེད་པའི་དབྱིངས་ལས་མ་གཡོས་བཞིན་ཕྱོགས་བཅུའི་ཞིང་ཁམས་རྒྱ་མཚོར་ལོངས་སྤྱོད་རྫོགས་པ་དང་། སྤྲུལ་པའི་སྐུས་འགྲོ་བའི་དོན་འ་ཁོར་བ་མ་སྟོངས་ཀྱི་བར་དུ་མཛད་པ་ནི། ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་ལྟར་འབད་མེད་ལྷུན་གྲུབ་ཏུ་འབྱུང་ཞིང་རྒྱུན་མི་ཆད་པ་ཡིན་ནོ། ། ། ། ་504

ལེའུ་དགུ་པ། འཕོ་བའི་སྐོར།འཕོ་བ་ཞེས་པ་ནི། གཤིན་པོའི་རྣམ་ཤེས་དག་པའི་ཞིང་དུ་འཕོ་བའམ་སྤོར་བ་ཞིག་ལ་ཟེར་ཞིང་། འཕོ་བ་ལ་སྲོག་དང་རྩོལ་བས་འཕོ་བ་དང་། ལུས་ཀྱི་རྩོལ་བས་འཕོ་བ། རྣམ་ཤེས་བླ་མར་འཕོ་བ། བཙན་ཐབས་དག་ཏུ་འཕོ་བ།སྤྲོས་མེད་ཆོས་སྐུའི་འཕོ་བ། སྤྲོས་བཅས་གཟུགས་སྐུའི་འཕོ་བ། ལོངས་སྤྱོད་རྫོགས་པའི་འཕོ་བ། སྤྲུལ་པ་སྐུ་ཡི་འཕོ་བ། ཡིད་འོང་མཁའ་འགྲོའི་གྲོང་དུ་འཕོ་བ་སྟེ་དབྱེ་བ་བཅུ་གཅིག་ཡོད་པ་བཤད་ཅིང་། དེ་ལས་འདིར་འདའ་ཀ་མའི་མན་ངག་འཕོ་བ་མ་བསྒོམ་སངས་རྒྱས་ནི། འཕོ་བ་ཞེས་པའི་གོ་དོན་གོང་དུབཤད་ཟིན་ཞིང་། སྤྱིར་འཕོ་བ་ལ་དབྱེ་ན་ལྔ་སྟེ། རབ་ཆོས་སྐུ་ལྟ་བ་རྒྱས་འདེབས་ཀྱི་འཕོ་བ། འབྲིང་ལོངས་སྐུ་བསྐྱེད་རྫོགས་ཟུང་འཇུག་གི་འཕོ་བ། ཐ་མ་སྤྲུལ་སྐུ་ཚད་མེད་ཐུགས་རྗེའི་འཕོ་བ། ཐ་མལ་པ་འདུ་ཤེས་གསུམ་ལྡན་གྱི་འཕོ་བ། གཤིན་པོ་རྗེས་འཛིན་ཐུགས་རྗེ་ལྕགས་ཀྱུའི་འཕོ་བ་དང་ལྔ་ཡོད་དོ། །་༡ དེ་ལ་དང་པོ་རབ་ཆོས་སྐུ་ལྟ་བ་རྒྱས་འདེབས་ཀྱི་འཕོ་བ་ནི། ཚེ་འདིར་གནས་ལུགས་མ་བཅོས་པའི་ལྟ་བ་མ་ནོར་བ་རྒྱུད་ལ་སྐྱེས་ཤིང་གོམས་འདྲིས་བྱེད་པ་རྣམས་འཆི་ཁའི་ཚེ་ཀ་དག་ཁྲེགས་ཆོད་ཀྱི་གསང་ལམ་ནས་དབྱིངས་དང་རིག་པའི་གནད་ལ་བརྟེན་ཏེ་ཆོད་སྐུའི་ཀློང་དུ་འཕོ་བ་དེ་ཡིན།༢ འབྲིང་ལོངས་སྐུ་བསྐྱེད་རྫོགས་ཟུང་འཇུག་གི་འཕོ་བ་ནི། བསྐྱེད་རྫོགས་དབྱེར་མེད་ཀྱི་རྣལ་འབྱོར་ལ་གོམས་འདྲིས་བྱས་ཤིང་སྒྱུ་མ་ལྟ་བུའི་ལྷ་སྐུ་505

ཛའི མ་ཆོས་རྫོགས་ལ་ཆེ ཡོའི་ མགཞ ཛའིལ་རྩལ་འབྱོར་བ་དག་འཆི་བའི་ཚེ་བར་དོ་འཁྲུལ་བའི་སྣང་བ་འཆར་བ་དང་མཉམ་དུ་ཟུང་འཇུག་ཡེ་ཤེས་ཀྱི་སྐུར་འཕོ་བ་དེ་ཡིན།༢ ཐ་མ་སྤྲུལ་སྐུ་ཚད་མེད་ཐུགས་རྗེའི་འཕོ་བ་ནི། གསང་སྔགས་སྨིན་བྱེད་ཀྱི་དབང་ཐོབ་ཅིང་། དམ་ཚིག་ལ་སྐྱོན་མ་ཞུགས། བསྐྱེད་རྫོགས་མོས་པ་བྱེད་ཅིང་བར་དོའི་གདམས་ངག་དང་ལྡན་པ་རྣམས། ཇི་སྐད་དུ། མངལ་སྒོ་འགག་ནས་རུ་ལོག་དྲན་པར་བྱ། ། སྙིང་རུས་དག་སྣང་དགོས་པའི་དུས་གཅིག་ཡིན། ། ཞེས་གསུངས་པ་ལྟར། མ་དག་པའི་མངལ་སྒོ་ངན་པ་བཀག་ཅིང་།སྙིང་རྗེ་ཆེན་པོའི་འཕེན་པ་དང་། སྐྱེ་བ་སྤྲུལ་པའི་ལམ་ཁྱེར་ལ་བརྟེན་ནས་ཞི་བ་དག་པའི་སྐྱེ་གནས་སུ་འཕོ་བ་དེ་ཡིན། ་༤ ཐ་མལ་པ་འདུ་ཤེས་གསུམ་ལྡན་གྱི་འཕོ་བ་ནི། རྩ་དབུ་མ་ལམ་གྱི་འདུ་ཤེས། སེམས་རྣམ་ཤེས་ཀྱི་ཐིག་ལེ་ལ་མགྲོན་པོའི་འདུ་ཤེས། གནས་བདེ་ཆེན་དག་པའི་ཞིང་ལ་འགྲོ་སའི་འདུ་ཤེས་བྱས་ཏེ་འཕོ་བ་དེ་ཡིན། ་༥ གཤིན་པོ་རྗེས་འཛིན་ཐུགས་རྗེ་ལྕགས་ཀྱུའི་འཕོ་བ་ནི། རྟོགས་པ་མཆོག་ལྡན་གྱི་གང་ཟག་སྣང་སེམས་ལས་སུ་རུང་སྟེ་བར་དོའི་ཤེས་རྒྱུད་མཁྱེན་པའི་རྣལ་འབྱོར་པས་གཞན་འཆི་ཀ་བར་དོ་ན་ཡོད་པ་ལ། འཕོ་བ་འདེབས་པ་དེ་ཡིན།དེ་ལ་འདི་སྐབས་སུ་འཆད་རྒྱུའི་འཕོ་བ་འདི་མི་ཐ་མལ་པ་འདུ་ཤེས་གསུམ་ལྡན་གྱི་འཕོ་བ་སྟེ། དེ་ཡང་བསྐྱེད་རྫོགས་ཀྱི་གནད་ལ་གོམས་པ་རྣམས་ནི། སྐྱེ་འཆི་བར་དོའི་ཉམས་ལེན་གསུམ་གྱིས་སྐུ་གསུམ་དུ་འཕོ་བ་ཡིན་ནོ། ། དེས་ན་ཇི་སྐད་དུ། ལམ་སྦྱངས་པ་དམན་ན་འཕོ་བས་བསུ། ། གསུངས་པ་ལྟར། ལམ་བརྟན་པ་མ་ཐོབ་པའི་རིགས་ཅན་དང་། གང་ཟག་སྡིག་པོ་ཆེ་ལ་སོགས་པ་ལ་གནད་འདི་དགོས་པ་ཡིན། འདི་ལྟ་བུའི་མན་ངག་དང་ལྡན་ན་ཅི་ཙམ་དུ་སྡིག་506

ཛའིལེ ་པ འརོཕབའི་སྐོརཔོ་ཆེ་ཡིན་ཀྱང་ངན་སོང་གི་སྐྱེ་སྒོ་ཁེགས་ངེས་ལ། མཚམས་མེད་པའི་ལས་ངན་བསགས་པ་ལྟ་བུ་མར་གྱི་ཟང་ཐལ་དུ་འགྲོ་བ་རྣམས་ཀྱང་གདམས་པ་འདི་དང་འཕྲད་ན། ངན་སོང་གི་སྐྱེ་གནས་སུ་འགྲོ་མི་དགོས་པ་ངེས་པ་ཡིན་ཏེ། དེས་ན་ལམ་ཟབ་མོ་འཕོ་བའི་གདམས་པ་འདི་ནི་མ་བསྒོམས་པར་སངས་རྒྱས་པའི་ཆོས།སྡིག་པོ་ཆེ་བཙན་ཐབས་སུ་གྲོལ་བའི་གསང་ལམ་ཡིན་ཏེ། སངས་རྒྱས་རྡོ་རྗེ་འཆང་གི་ཞལ་ནས། ཉིན་བཞིན་བྲམ་ཟེ་གསོད་པ་དང་། ། མཚམས་མེད་ལྔ་པོ་བྱེད་པ་ཡང་། ། གདམས་པ་འདི་དང་འཕྲད་གྱུར་ན། ། གྲོལ་འགྱུར་འདི་ལ་ཐེ་ཚོམ་མེད། ། ཅེས་དང་། ཨོ་རྒྱན་ཆེན་པོའི་ཞལ་ནས་ཀྱང་། བསྒོམས་ཏེ་སངས་རྒྱས་ཀུན་ལ་ཡོད། ། མ་བསྒོམ་ཆོས་ནི་ང་ལ་ཡོད། ། ཅེས་གསུངས། དེ་ལྟ་བུའི་གདམས་པ་དེ་ལ་དང་པོར་སྦྱོང་བ་དང་། ལས་ལ་སྦྱར་བ་གཉིས་ལས། དང་པོ་ནི་རང་ཉིད་ཀྱིས་འཕོ་བའིཁྲིད་ཞུས་ཏེ། ཡང་དང་ཡང་དུ་སྦྱང་ཞིང་རྟགས་མ་ཐོན་གྱི་བར་དུ་འབད་པ་དེ་ཡིན། གཉིས་པ་ནི། རང་ཉིད་ལ་འཆི་ལྟས་བྱུང་སྟེ་ཐབས་ཅིས་ཀྱང་མི་བཟློག་པར་ཤེས་ཤིང་ཐིམ་རིམ་རྣམས་འཆར་བའི་འགོ་རྩོམ་པའི་དུས། ཚེ་འདིའི་ཞེན་པ་ཐམས་ཅད་རྦད་ཀྱིས་བཅད། ད་རེས་འཆི་བ་འདིབླ་མའི་གདམས་ངག་ལ་བརྟེན་ཏེ། དག་པའི་ཞིང་ཁམས་སུ་དཔག་ཆེན་གྱིས་མདའ་འཕང་བ་ལྟར་འགྲོ་བ་ཡིན་པས་ང་རེ་དགའ་སྙམ་དུ་སེམས་ཀྱིས་དཔའ་བསྐྱེད་ཅིང་དམིགས་པ་ལེགས་པར་གསལ་ལ་འཕོ་བར་བྱ་དགོས། དེ་ལས་གཞན་དུ་མི་རུང་སྟེ། དཔལ་མཁའ་འགྲོ་སྡོམ་པའི་རྒྱུད་ལས། དུས་ལ་བབས་ན་འཕོ་བྱ་སྟེ། ། དུས་མིན་ལྷ་རྣམས་གསོད་པར་འགྱུར། ། ལྷ་རྣམས་བསད་པ་ཙམ་གྱིས་ནི། ། དམྱལ་བར་ངེས་པར་བསྲེག་པར་བྱེད། ། ཅེས་གསུངས་སོ། ། དེ་ལྟར་སྦྱོང་བ་དང་ལས་ལ་སྦྱར་བ་གང་གི་ཚེ་ཡིན་ཡང་འདྲ་སྟེ།འཕོ་བའི་གདམས་པ་དངོས་བསྒོམ་པའི་རིམ་པ་ནི། སྟན་བདེ་བ་ལ་རྡོ་རྗེའི་་ 507

ཛའི མཡོས་་ ས་བ་ཆེ རྩྭའི་ མགཞ འཇིསྐྱིལ་མོ་ཀྲུང་བཅའ་ཞིང་། ལུས་དྲང་པོར་བསྲངས། སྔོན་འགྲོ་བླ་མ་རྒྱང་འབོད་ནས་བཟུང་སྟེ་བླ་མའི་རྣལ་འབྱོར་གྱི་བསྡུ་རིམ་དང་བཅས་ཡོངས་སུ་རྫོགས་པ་གསལ་ལ་རྒྱས་པར་བྱ། དེ་ནས་དངོས་གཞིའི་དམིགས་པ་ཞིང་ཁམས་གསལ་གདབ་པ་སོགས་ངག་འདོན་ལྟར་དང་། རང་གི་གཞི་ལུས་ཀྱི་ཕུང་པོ་འདི་ནི་སྐད་ཅིག་གིས་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཞལ་གཅིག་ཕྱག་གཉིས། ཞབས་གཉིས་མཉམ་པའི་འདོར་སྟབས་ཅན། སྤྱན་གསུམ་ནམ་མཁར་གཟིགས་ཤིང་། ཕྱག་གཡས་ཐོད་པའི་ཌ་མ་རུ་དང་། གཡོན་གྲི་གུག་དཀུར་བརྟེན་པ། སྐུ་གཅེར་བུ་རུས་པའི་རྒྱན་དང་མེ་ཏོག་གི་ཆུན་འཕྱང་ཅན།ཅུང་ཟད་ཞི་མ་ཁྲོའི་ཉམས་ཆགས་པ། སྣང་ལ་རང་བཞིན་མེད་པ་དར་དམར་གྱི་གུར་ཕུབ་པ་ལྟ་བུ་ཞིག་བསྒོམ། དེ་ཕྱི་ལུས་ཀྱི་སྟོང་ར་ཡིན། དེ་ཡི་ལུས་ཀྱི་ཁོང་དབུས་དྲང་པོ་ན་རྩ་དབུ་མ་ཁང་སྟོང་ནང་ཀ་བ་བཙུགས་པ་ལྟ་བུ་སྦོམ་ཕྲ་མདའ་སྨྱུག་ཙམ་པ་ལ་ནང་སྟོང་སང་ངེ་པ་ལ་འོད་ཀྱི་སྦུ་གུ་ཅན། དེ་ཡང་གཡས་གཡོན་གང་དུའང་མ་ཡོ་བར་ལུས་ཀྱི་དབུས་དྲང་པོ་ན་ཡོད་པའི་དོན་གྱིས་དབུ་མ་ཟེར་བ་ཡིན། དེ་ཡང་ཆོས་སྐུ་འགྱུར་བ་མེད་པ་མཚོན་པས་མཐིང་གི་ཤུན་པ་ལྟར་སྔོ་བ། བག་ཆགས་ཀྱི་སྒྲིབ་པ་སྲབ་པའི་བརྡར་པདྨའི་འདབ་མ་ལྟར་སྲབ་པ། མ་རིག་པའི་མུན་པ་གསལ་བའི་བརྡར་ཏིལ་གྱི་མར་མེ་ལྟར་གསལ་བ།ལམ་དམན་པ་དང་ལམ་ལོག་པར་མི་འགྲོ་བའི་ཆེད་དུ་ཆུ་ཤིང་གི་ལྡེམ་བུ་ལྟར་དྲང་བ་སྟེ། མཚན་ཉིད་བཞི་དང་ལྡན་པ། མཐོ་རིས་དང་ཐར་པའི་ལམ་མཚོན་པའི་ཆེད་དུ་ཡར་སྣ་སྤྱི་བོའི་ཚངས་བུག་གི་གནས་སུ་རྒྱ་མ་ཁ་ཕྱེ་བ་ལྟར་ཧར་རེ་ཡོད་པ། ངན་སོང་གི་སྒོ་འགེགས་པ་མཚོན་པའི་མར་སྣ་ལྟེ་འོག་སོར་བཞིའི་ཐད་ན་རྩ་ཕུག་རྡུགས་སུ་ཁ་ཟུམ་ཞིང་ཟུག་པ་ཞིག་གསལ་གདབ། དེ་ནང་རྩའི་སྟོང་ར་ཡིན། དེ་ལྟ་བུ་ཡི་རྩ་དབུ་མའི་ནང་སྙིང་ཁའི་ཐད་ན་སྙུག་མ་508

འཇིབེ ཕབ འསྒཕབའི རཚིགས་ཀྱིས་འགགས་པ་ལྟ་བུའི་ཚིགས་ཀྱིས་བཅད་པའི་སྟེང་དུ། རླུང་གི་ཐིག་ལེ་ལྗང་སྐྱ་འགུལ་ཞིང་འཕྲིགས་པའི་རྣམ་པ་ཅན་དུ་གསལ། དེའི་སྟེང་གི་དབུས་སུ་རང་གི་རིག་པ་སེམས་ཀྱི་ངོ་བོ་ཡི་གེ་ཧཱུཾཿཡིག་དམར་པོ། རིང་ཆ་ཚེག་དྲག་དང་བཅས་པ་དར་ལྕོག་རླུང་གིས་བསྐྱོད་པ་ལྟར་འདར་ཧྲི་ལི་ལི་ཡོད་པ་དེ་ལྟ་བུ་ཞིག་གསལ། དེ་རིག་པ་སེམས་ཀྱི་རྟེན་གཞི་ཡིན། དེ་ནས་རང་གི་སྤྱི་བོར་ཁྲུ་གང་ཙམ་གྱི་སྟེང་གི་ནམ་མཁར་རྨ་བྱ་ཆེན་མོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་དང་ཉི་མ་ཟླ་བའི་གདན་སུམ་བརྩེགས་ཀྱི་སྟེང་ན།ངོ་བོ་དུས་གསུམ་སངས་རྒྱས་ཐམས་ཅད་འདུས་པའི་བདག་ཉིད་མཚུངས་མེད་ཐུགས་རྗེའི་གཏེར་མཛོད་དཔལ་ལྡན་རྩ་བའི་བླ་མ་ཡིན་པ་ལ། རྣམ་པ་སངས་རྒྱས་བཅོམ་ལྡན་འདས་སྣང་བ་མཐའ་ཡས་མགོན་པོ་འོད་དཔག་ཏུ་མེད་པ་ནི།སྐུ་མདོག་དམར་པོ་པདྨ་རཱ་གའི་ལྷུན་པོ་ལ་ཉིན་བྱེད་འབུམ་གྱིས་འཁྱུད་པ་ལྟ་བུ།ཞལ་གཅིག་ཕྱག་གཉིས་མཉམ་བཞག་གི་སྟེང་ན་འཆི་མེད་ཡེ་ཤེས་ཀྱི་བདུད་རྩིས་གང་བའི་ལྷུང་བཟེད་འཛིན་པ། མཆོག་གི་སྤྲུལ་སྐུ་ཚངས་པར་སྤྱོད་པའི་ཆ་ལུགས་ཅན། སྐུ་ལ་ཆོས་གོས་རྣམ་གསུམ་གསོལ་ཞིང་དབུ་ལ་གཙུག་ཏོར་དང་ཞབསསྤུ་འཁོར་ལོ་ལ་སོགས་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུ་ཡོངས་སུ་རྫོགས་པ། འོད་དང་འོད་ཟེར་མཐའ་མེད་པར་འཕྲོ་བའི་ཕུང་པོར་གསལ། དེའི་གཡས་སུ་རྒྱལ་བ་ཀུན་གྱི་སྙིང་རྗེའི་རང་གཟུགས་འཕགས་པ་སྤྱན་རས་གཟིགས་དབང་ཕྱུག་ཞལ་གཅིག་ཕྱག་བཞིའི་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་འོག་མས་ཤེལ་དཀར་གྱི་ཕྲེང་བ་འདྲེན་པ། གཡོན་འོག་མས་པདྨ་དཀར་པོའི་ཡུ་བ་ནས་འཛིན་པའི་མེ་ཏོག་གི་འདབ་མ་སྙན་གྱི་ཐད་ཀར་ཁ་ཕྱེ་བ། གཡོན་དུ་རྒྱལ་བ་ཐམས་ཅད་ཀྱི་མཐུ་སྟོབས་ནུས་པའི་བདག་ཉིད་གསང་བའི་བདག་པོ་ཕྱག་ན་རྡོ་རྗེ་སྐུ་མདོག་མཐིང་509

འཇི མཡོས་རྔོགས་སྡ་ཆེ ཡོའི་ མ ཞགཛའིག་ཕྱག་གཉིས་རྡོ་རྗེ་དང་དྲིལ་བུ་བསྣོལ་སྟབས་སུ་འཛིན་པ། དེ་གཉིས་ཀའང་ལོངས་སྤྱོད་རྫོགས་པའི་རྒྱན་ཆས་བཅུ་གསུམ་གྱིས་སྤྲས་པ། དེ་ཡང་འོད་དཔག་མེད་སྲིད་ཞིའི་མཐའ་ལ་མི་གནས་པའི་བརྡར་ཞབས་རྡོ་རྗེའི་སྐྱིལ་མོ་ཀྲུང་དང་།སེམས་དཔའ་གཉིས་འགྲོ་དོན་སྐྱོ་དུབ་དང་བྲལ་བའི་བརྡར་ཞབས་བཞེངས་པའི་སྟབས་ཀྱིས་བཞུགས་པ། གཙོ་བོ་དེ་གསུམ་གྱི་མཐའ་སྐོར་དུ་ལམ་ཟབ་མོ་འཕོ་བ་བརྒྱུད་པའི་བླ་མ་ཐམས་ཅད་དྭངས་པའི་མཁའ་ལ་སྤྲིན་ཕུང་འཁྲིགས་པ་ལྟར་བཞུགས་ནས། རང་གཞན་སེམས་ཅན་ཐམས་ཅད་ལ་བརྩེ་བའི་ཞལ་གྱིས་ཕྱོགས། འཛུམ་པའི་སྤྱན་གྱིས་གཟིགས། དགྱེས་པའི་ཐུགས་ཀྱིས་དགོངས་ནས་རང་གཞན་སེམས་ཅན་ཐམས་ཅད་འཁོར་བ་དང་ངན་སོང་གི་སྡུག་བསྔལ་ལས་བསྒྲལ་ཏེ། བདེ་ཆེན་དག་པའི་ཞིང་དུ་འདྲེན་པའི་དེད་དཔོན་ཆེན་པོར་བཞུགས་པར་བསམ་ལ། དེ་ནས་ཡིད་ཁྱེད་ཤེས་ཀྱི་དད་པའི་སྒོ་ནས་ལུས་ཀྱི་བ་སྤུ་གཟེངས། མིག་མཆི་མ་འཁྲུགས་པ་དང་བཅས་གསོལ་བ་གདབ་པ་ནི།བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མགོན་པོ་འོད་དཔག་ཏུ་མེད་པ་ལ་ཕྱག་འཚལ་ལོ། ། མཆོད་དོ། །སྐྱབས་སུ་མཆིའོ། ། ཞེས་ལན་ཅི་མང་བརྗོད་མཐར། ཨེ་མ་ཧོ། གནས་རང་སྣང་དོན་གྱི་འོག་མིན་ན། ། སོགས་ནས། དབྱིངས་ཆོས་སྐུའི་རྒྱལ་ས་ཟིན་པར་ཤོག ། ཅེས་པ་ཐམས་ཅད་ཚང་བར་ཚར་གསུམ། རྗེས་མ་ལ་ཡིད་མོས་གུས་མན་ཆད་ཚར་གསུམ། དེའི་ཡང་རྗེས་མ་ལ། དབྱིངས་ཆོས་སྐུའི་རྒྱལ་ས་ཟིན་པར་ཤོག ། ལན་གསུམ་བརྗོད། དེ་དག་གི་ཚེ་བླ་མ་དང་མགོན་པོ་འོད་དཔག་མེད་ལ་མོས་གུས་མཆི་མ་འཁྲུགས་པ་ལྟ་བུའི་ངང་ནས་རིག་པ་སེམས་ཀྱི་རྟེན་གཞི་ཧྲིཿཡིག་ཁོ་ན་ལ་སེམས་བཟུང་། དེ་ནས་སྤར་ཆོག་གི་ཚེ་རྐན་གྱི་སྦུབས་ནས་ཧྲིཿ ཧྲིཿ ཞེས་ལྔ་ཚར་བརྗོད་པ་དང་མཉམ་དུ་རིག་པ་སེམས་ཀྱི་510

ཛའིལེ ་པ འརོ༥བུའི་སྐོརརྟེན་གཞི་ཡི་གེ་ཧཱུཾཿདམར་པོ་དེ་རླུང་གི་ཐིག་ལེ་ལྗང་སྐྱ་གཡོ་བའི་རྣམ་པ་ཅན་དེས་བཏེགས་ཏེ་འདར་ཁྲི་ལི་ལི་བྱེད་ཅིང་ཇེ་མཐོར་སོང་། སྤྱི་བོ་ཚངས་པའི་བུ་གར་ཐོན་པ་དང་མཉམ་དུ་ཧིག་ཅེས་དྲག་ཏུ་བརྗོད་པས་དཔག་ཆེན་གྱིས་མདའ་འཕངས་པ་ལྟར་ཡལ་ཏེ་སངས་རྒྱས་འོད་དཔག་མེད་ཀྱི་ཐུགས་ཀར་ཐིམ་པར་བསམ། ཡང་སྙིང་གར་ཧྲིཿཡིག་གསལ་ལ། དམིགས་པ་སྔར་ལྟར་བཅས་ཧིག་སྒྲ་བདུན་ནམ་ཉེར་གཅིག་སོགས་བརྗོད། ལུགས་གཞན་ལ་ཧིག་བརྗོད་ནས་སྤར་ཞིང་ཀ་བརྗོད་པས་མར་འབབ་པའི་དམིགས་པ་བྱ་སྲོལ་ཡོད་ཀྱང་། འདིར་ཀ་བརྗོད་ནས་མར་འབེབས་སྲོལ་མེད། ཡང་བཅོམ་ལྡན་འདས་སོགས་ནས།གསོལ་འདེབས་དང་སྤར་ཆོག་སོགས་སྔར་ལྟར་བཅས་ནས། དེ་ལྟར་ཡང་ཡང་འབད་པས་སྦྱངས་པའི་མཐར་འཇོག་ཁར། སྐུ་ལྔའི་དབྱིངས་སུ་རྒྱས་གདབ་པའི་ཆེད་དུ། ལྔ་ཕྲུགས་སུ་བརྗོད་ཅིང་། རང་སེམས་འོད་དཔག་མེད་ཀྱི་ཐུགས་དང་དབྱེར་མེད་དུ་བསྲེས་ནས་གནས་ལུགས་སྤྲོས་པ་དང་བྲལ་བའི་ངང་ལ་ཅི་གནས་སུ་མཉམ་པར་བཞག དེ་ནས་སྤྱི་གཙུག་གི་བརྒྱུད་པའི་བླ་མ་ཐམས་ཅད་གཙོ་བོ་གསུམ་ལ་ཐིམ། སེམས་དཔའ་གཉིས་ཀྱང་འོད་དཔག་མེད་ལ་ཐིམ།འོད་དཔག་མེད་འོད་དུ་ཞུ་ནས་རང་ལ་ཐིམ་པས། རང་ཉིད་སྐད་ཅིག་གིས་བཅོམ་ལྡན་འདས་མགོན་པོ་ཚེ་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་གཉིས་སུ་རྡོ་རྗེའི་སྐྱིལ་ཀྲུང་གིས་བཞུགས་པ། ཕྱག་གཉིས་མཉམ་བཞག་གི་སྟེང་ན་འཆི་མེད་ཡེ་ཤེས་ཀྱི་བདུད་རྩིས་གང་བའི་ཚེ་བུམ་དཔག་བསམ་ལྗོན་ཤིང་གི་ཁ་རྒྱན་ཅན་འཛིན་པ། སྐུ་ལ་ལོངས་སྤྱོད་རྫོགས་པའི་རྒྱན་ཆས་བཅུ་གསུམ་གྱིས་སྤྲས་པ་དེ་ལྟ་བུ་ཞིག་བསྒོམས་ལ། ཨོཾ་ཨ་མཱ་ར་ཎི་ཛཱ་ཝན་ཏི་ཡེ་སྭཱ་ཧཱ། ཞེས་བརྒྱ་རྩ་དང་ཚེ་གཟུངས་སོགས་འདོན། དེས་ཚེ་ལ་མི་གནོད་ཅིང་རྟེན་འབྲེལ་གྱི་བདེན་པས་ཚེ་གེགས་ཀྱང་ཞི་བ་ཡིན། དེ་ལྟར་སྦྱངས་པས་འབྱོངས་པའི་རྟགས་511

ཛ〉 མ་ཆོས་རྫོ ས་ལ་ཆེ བསྒོའི་ མ ཞ ཛའིཀྱང་གཞུང་ལས། མགོ་ན་ཆུ་སེར་ཟིལ་པ་ཕྲོམ། ། འཇག་མ་དལ་གྱིས་ཚུགས་སོགས་འབྱུང་། ། ཞེས་པ་ལྟ་བའི་རྟགས་མ་ཐོན་གྱི་བར་དུ་ནན་ཏན་གྱིས་སྦྱང་དགོས་པ་ཡིན་ནོ། ། མཇུག་དགེ་བ་བསྔོ་ཞིང་། བདེ་བ་ཅན་དུ་སྐྱེ་བའི་སྨོན་ལམ་རང་ལུགས་རྡུལ་བྲལ་མའམ། ཆགས་མེད་བདེ་སྨོན་སོགས་འདོན་པར་བྱའོ། །དེ་ལྟར་བྱ་སླ་འཁྱེར་བདེ་ཟབ་ལམ་བླ་ན་མེད་པ་འཕོ་བའི་གདམས་པ་འདི་ལྟ་བུ་ལཀུན་གྱིས་ཉམས་ལེན་དུ་བྱ་བར་རིགས་སོ། ། དེས་ན་སྔོན་འགྲོ་འདི་ནི་ལམ་ཐམས་ཅད་ཀྱི་གཞི་རྩ། ཆོས་ཐམས་ཅད་ཀྱི་ཉིང་ཁུ་ཡིན་པས་འདི་ལས་ལྷག་པའི་ཟབ་ལམ་ནི་གང་དུའང་མི་རྙེད་དེ། དུས་དང་རྣམ་པ་ཐམས་ཅད་དུ་འདི་ཁོ་ན་ལ་ཉམས་ལེན་གྱི་མཐིལ་བཅོལ་ནས་སྙིང་ཐག་པ་ནས་འབད་པར་བྱའོ། །སྤྱིར་འཕོ་བ་ཞེས་བྱ་བ་ནི་སྤྱི་དེ་ལྟ་བུ་ཞིག་ཡིན་མོད། འོན་ཀྱང་འདིར་ཚུལ་འདི་རྒྱས་པར་ཤེས་འདོད་པའི་དོན་གཉེར་ཅན་རྣམས་ལ་ཕན་གདགས་པའི་ཆེད་དུ་ནཱ་རོ་ཆོས་དྲུག་གི་ཉམས་ལེན་གསལ་བའི་སྒྲོན་མེ་ལས་གསུངས་པ་རྣམས་ཆད་ལྷག་འཁུས་གསུམ་མེད་པར་བཤུས་ཏེ་འགོད་པར་བྱ་སྟེ། དེ་ལས་འདི་ལྟར། འཕོ་བ་ལམ་གྱི་སྐྱེལ་མའི་མན་ངག་ནི། དཔལ་ནཱ་རོ་བ་ཆེན་པོས།ལུས་སྒོ་བརྒྱད་འཁོར་བའི་སྐར་ཁུང་ཅན། ། སྒོ་གཅིག་ཕྱག་རྒྱ་ཆེན་པོའི་ལམ། །སྒོ་བརྒྱད་བཀག་ནས་སྒོ་གཅིག་དབྱེ། ། སེམས་ཀྱི་མདའ་ལ་རླུང་གི་གཞུ། ། ཧིཀ་གི་རྒྱུད་ཀྱིས་རབ་བསྐུལ་ནས། ། རྣམ་པར་ཤེས་པ་ཆོས་ཉིད་འདས། ། ལོངས་སྤྱོད་རྫོགས་སྐུའི་ངོ་བོ་ཅན། ། མིང་ཡང་འཕོ་བའི་གདམས་ངག་ཟེར། ། རླུང་དུས་སུ་ཁེགས་སམ་ལོ་ཙཱ་བ། ། ཞེས་གསུངས་སོ། ། རྗེ་བཙུན་མི་ལའི་གསུང་ལས།འཕོ་བ་གསེར་འགྱུར་གྱི་རྩིའི་གདམས་ངག་ནི། སྔར་གྱི་ལམ་དེ་ལྟ་བུས་ལམ་དེར་བགྲོད་པ་ཡིན་ལ། གལ་ཏེ་དུས་ཀྱིས་གཏུགས་ན་འཕོ་བ་བྱ་སྟེ། དེ་ལ་གཉིས་ཏེ། ཐུན་མོང་དང་ཁྱད་པར་རོ། ། ཐུན་མོང་ནི། སེར་སྣ་སྦྱིན་པར་འཕོ།512

ཐོའིམེ ་ལ འསོཕབའི་ རའདོད་ཚུལ་ཁྲིམས་ལ། ཞེ་སྡང་བཟོད་པ་ལ། ལེ་ལོ་བརྩོན་འགྲུས་ལ། རྣམ་གཡེང་བསམ་གཏན་དུ། གཏི་མུག་ཤེས་རབ་ཏུ། རང་དོན་གཞན་དོན་དུ།རྣམ་རྟོག་བསྐྱེད་རིམ་དུ་འཕོ་བའོ། ། ཁྱད་པར་གྱི་འཕོ་བ་ལ་གཉིས། འཕོ་བ་གང་དུ་འཕོ་བ་དང་། འཕོ་ཐབས་གང་གིས་འཕོ་བའོ། ། འཕོ་བ་ལ་གསུམ།སྤྲོས་མེད་ཆོས་སྐུའི་འཕོ་བ། སྤྲོས་བཅས་གཟུགས་སྐུའི་འཕོ་བ། ཡིད་འོང་མཁའ་འགྲོའི་གྲོང་དུ་འཕོ་བའོ། ། འཕོ་ཐབས་ལ་གསུམ་སྟེ། རབ་འོད་གསལ་དུ་འཕོ་བ། འབྲིང་སྒྱུ་ལུས་སུ་འཕོ་བ། ཐ་མ་བསྐྱེད་རིམ་ལ་འཕོ་བའོ། ། དང་པོ་ལ་གཉིས། རང་བཞིན་གྱི་འོད་གསལ་དང་། བསམ་གཏན་གྱི་འོད་གསལ་ལོ། །རང་བཞིན་གྱི་འོད་གསལ་དུ་འཕོ་བ་ནི། སེམས་ཅན་ཐམས་ཅད་ལ་འཆི་དུས་སུ་ཕྱི་དབུགས་ཆད་ནས་ནང་དབུག་ས་མ་ཆད་པའི་བར་འོད་གསལ་འཆར་བས། དེ་ངོས་བཟུང་ལ་དེའི་ངང་དུ་མ་ཡེངས་པར་བཞག་པས་ལམ་གྱི་འོད་གསལ་དང་གཅིག་ཏུ་འདྲེས་ནས་ཆོས་སྐུར་འཚང་རྒྱ་བའོ། ། དེ་ལ་ད་ལྟར་གཉིད་ཀྱི་འོད་གསལ་ཟིན་པ་གཅིག་དགོས་སོ། ། དེ་ལ་གོམས་པ་ཆུང་ན་བསམ་གཏན་གྱི་འོད་གསལ་དུ་འཕོ་བ་ནི། འཆི་ཁར་ལུས་གནད་གང་བདེ་བྱ། སྐྱེ་མེད་འོད་གསལ་ངོས་བཟུང་ལ། དེ་ལ་སྐད་ཅིག་ཀྱང་མ་ཡེངསཔར་བྱ།དབུགས་རིང་ཐུང་གི་དུས་སུ་‘‘ཧ་་་བྱས་པས་ཤེས་པ་དང་ནམ་མཁའ་བསྲེས་ལ་བཏང་བ་ཆོས་སྐུར་འཚང་རྒྱའོ། །གཉིས་པ་སྒྱུ་ལུས་སུ་འཕོ་བ་ལ་གཉིས་ཏེ། རང་བཞིན་གྱི་སྒྱུ་ལུས་དང་།བསམ་གཏན་གྱི་སྒྱུ་ལུས་སོ། ། དང་པོ་ནི། སྔར་སྒྱུ་ལུས་ལ་གོམས་ཤིང་སྦྱངས་པ་དེ་ལ། ཇི་ལྟར་སྦྱངས་པའི་དངོས་པོ་ཐམས་ཅད་སྒྱུ་མར་ཤེས་པའི་ངང་ནས་ཞེན་པ་དང་ཆགས་པ་སྤུ་ཙམ་ཡང་མེད་པར་བྱས་པས་ལོངས་སྐུར་འཚང་རྒྱའོ། ། གཉིས་པ་ནི་དེ་ལ་གོམས་པ་ཆུང་ན་བསམ་གཏན་གྱི་སྒྱུ་ལུས་སུ་འཕོ་བ་ནི།513

ཛའི མ་ཆོས་རྫོགས་སྡ་ཆེ ཡོའི་ མགཞ ཛའིལུས་ཐ་མལ་དུ་ཞེན་པའི་གཉེན་པོར་ཨཱ་ལི་ཀཱ་ལི་བརྗོད། སེམས་ཐ་མལ་དུ་ཞེན་པའི་གཉེན་པོར་ཆོས་ཐམས་ཅད་རང་བཞིན་མེད་པར་ཤེས་པར་བྱ། གཟུགས་སྣང་སྟོང་། སྒྲ་གྲགས་སྟོང་། རྟོག་པ་གསལ་སྟོང་། ཆོས་ཐམས་ཅད་སྒྱུ་མ།སྒྱུ་མའི་ངང་ནས་འདུན་པ་དྲག་པོ་ཡང་ཡང་བྱ་ཞིང་རླུང་དང་བསྟུན་ནས་འཕོས་པས། ལོངས་སྐུ་སྒྱུ་མ་ལྟར་འཚང་རྒྱའོ། །གསུམ་པ་བསྐྱེད་རིམ་ལ་འཕོ་བ་ལ་གཉིས་ཏེ། སྦྱངས་ཏེ་འཕོ་བ་དང་།བཙན་ཐབས་སུ་འཕོ་བའོ། ། དང་པོ་ལ་གཉིས། སྦྱངས་པ་དང་། འཕོ་བའོ། །སྦྱངས་པ་ལ་གཉིས་ཏེ། དྲན་པའི་སྤྲིན་གྱིས་ཉེས་པའི་སྐྱོན་བསལ་བ་དང་ཧཱུཾ་གིས་སེང་ཕྲུག་གངས་ལ་འཕྱོ་བའོ། ། བདག་རིང་པོར་མི་ཐོགས་པར་འཆི་དུས་འདི་ག་ལྟར་དུ་འཆི། དེས་ན་སེམས་ཅན་གྱི་དོན་དུ་འཕོ་བ་སྦྱང་སྙམ་དུ་བསམ།དེ་མ་བྱས་ན་དུས་མིན་ལྷ་བསད་པའི་ཉེས་པ་འབྱུང་ངོ་། ། རང་རྗེ་བཙུན་མར་བསྐྱེད། རྩ་དབུ་མ་མདའ་སྨྱུག་ཙམ་བསྒོམ། སྤྱི་བོའི་ཚངས་བུག་ཀྵ་དམར་ནག་གིས་བཀག་པར་བསྒོམ། སྙིང་ཁར་རླུང་སེམས་འདུས་པའི་ངོ་བོ་ཧཱུཾ་སྔོན་པོ་བ་ཐག་གིས་བརྒྱངས་པར་བསམ། ཧཱུཾ་གིས་སེང་ཕྲུག་གངས་ལ་འཕྱོ་བ་ནི། སྟེང་གི་ནམ་མཁའ་ལ་བླ་མ་ཡི་དམ་ཐ་མི་དད་པ་ཐུགས་པདྨ་ཁ་ཕྱེས་པའི་ཚུལ་དུ་བསྒོམ། འཕོ་བ་འབྱོངས་པར་བྱིན་གྱིས་རློབས་ཞེས་གསོལ་བ་འདེབས། རླུང་རོ་བུས་ནས་རླུང་ནང་དུ་དྲག་ཏུ་རིང་བར་རྔུབ། སྟེང་རླུང་ཆིར་གྱིས་མནན་པས་སྙིང་ཁའི་རླུང་དེ་མར་སོང་སྟེ། ལྟེ་འོག་གི་ཨ་དང་འདྲེས་པར་བསམ།ཐུར་སེལ་བཅུད། སྲིན་པོ་བསྐུམ། རྒྱུ་ཞབས་ཉང་ངེ་བྱས་ལ། ངག་ཏུ་ཧི་ཀ་ཧི་ཀ་བྱས་དྲངས་པས་ཧཱུཾ་ཨ་ཝ་དྐུ་ཏིའི་ནང་ནས་ཡར་སོང་བས་སྤྱི་གཙུག་གི་ཀཱ་ལ་ཐུག ཐོད་པ་སེར་ཀ་ཤིག་ཤིག རུས་ཐེབ་གང་ཡ་ཁྲག་དང་བཅས་པ་རྒྱང་ངེ་ཐོན་ནས་བླ་མའི་ཐུགས་ཀར་སོང་། ཡང་རླུང་རྔུབ། ཧཱུཾ་མར་བྱུང་། སྲོག་གི་514

ཛའིམེ ་ད ་པ འཞོལིའི་སྐོརརྒྱུན་བ་ཐག་ལྟ་བུ་ལ་ཞོན་ནས་སྙིང་གར་ཐུག དེར་བབས་པར་བསམ དེ་བཞིན་དུ་རླུང་རྩོལ་ཉེར་གཅིག་གམ། ལྔ་བཅུ་རྩ་ལྔ་ཙམ་རེ་སྦྱངས། ཐུན་བཤོལ་ཁར་བླ་མ་རང་ལ་བསྟེམ་ལ། སེང་ཕྲུག་བྱས་རྗེས་གནས་ལུགས་ཀྱི་དོན་ལ་ཅི་སྲིད་གནས་པར་བཞག ཚོད་མ་ཟི་རི་་ན་འཕོ་བས་ཚོད་ཟིན་པར་བྱ།འབྱོངས་པའི་ཚད་ནི་སྤྱི་གཙུག་རྩེ་བ་དང་། གཡོ་བ་དང་། དྲོ་བ་དང་།འཕྲིག་པ་དང་། སྐྲང་བ་དང་། ཁྲག་ཆུ་སེར་ཐོན་པ། ཤེས་པ་ཕྱད་ཕྱོད་པ།དབུགས་སྟོད་དུ་འཚང་བ། སྙིང་ན་སྙམ་པ་འབྱུང་ངོ་། ། དེ་ལྟར་བྱུང་བ་དང་སྦྱང་འཕྲོ་བཅད། འཆི་དུས་སུ་བློ་གཏད་ཐུབ་པས་ཡིད་ཆེས་པར་བྱའོ། ། འཕོ་བ་ནི། འཆི་ལྟས་ཚང་བ་དང་། འཆི་ལྟས་བརྟག་པ་ཞལ་ལས་ཤེས། ནམ་མཁའ་ལ་བླ་མ་ཡི་དམ་གཉིས་མེད་ཐུགས་གཉིས་སུ་མེད་པའི་ཡེ་ཤེས་བདེ་བ་ཆེན་པོ་དང་ལྡན་པའི་ཐུགས་པདྨ་འདབ་མ་བརྒྱད་པ་ཁ་འབྱེད་པའི་ཚུལ་དུ་བསམ་ལ། སྔ་མ་ལྟར་ཧཱུཾ་ལ་རྣམ་ཤེས་བསྡུས་ལ། སྤྱི་བོའི་ཀྵཿགསལ་ལ་འོག་རླུང་བཅུད་ལ་ཐུགས་ཀར་འཕོས་པས་ཐུགས་གཉིས་སུ་མེད་པའི་ཡེ་ཤེས་དང་།བདག་གི་ཤེས་པ་དབྱེར་མེད་དུ་འདྲེས་པ་དང་། ཕྱིར་བཀྱེད་བྱས་པས་སྲོག་གི་རྒྱུན་བ་ཐག་ལྟ་བུ་སད་ཆད་པར་བསམ་ལ། རླུང་བཅུད་པས་ལས་གཅིག་གིས་ངེས་པར་འཕོའོ། ། དེ་དུས་བླ་མའམ། གྲོགས་ལ་སོགས་པས་བདེ་སྟོང་ལ་གནས་པར་གྱིས་ཞེས་བསྒྲག་པར་བྱའོ། ། རླུང་ལས་མི་ནུས་ན། སེང་གེའི་ཉལ་སྟབས་བྱས་ལ་གཞན་སྔ་མ་དང་འདྲའོ། །གཉིས་པ་བཙན་ཐབས་སུ་འཕོ་བ་ལ་གསུམ། ལུས་གནད་ལ་བརྟེན་ནས་འཁོར་བའི་འགྲུལ་གཅད་པ་དང་། ཤེལ་གྱི་འབེན་གཟུགས་(འཛུགས་) པ་དང་། ཀ་ཧིག་གིས་གང་འདོད་ཀྱི་གནས་སུ་འཕོའོ། ། སེམས་བསྐྱེད། གསོལ་འདེབས། སྒོ་དགུ་གང་རུང་ནས་རྣམ་ཤེས་ཐོན་ནས། དེ་དང་དེར་སྐྱེ་བ་515

ཛའི མ་ཆོས་རྔོ ས་འ་ཆེ འསྒོའི་ མ ཞགཛཇིསངས་རྒྱས་ཀྱིས་མི་ཁེགས་པས་འཕྲུལ་འཁོར་སེང་གེ་རྣམ་གྲོལ་འདི་ཤིན་ཏུ་ཟབ་པའོ། །སྲིན་ཞལ་དམྱལ་བའི་སྒོ་ཡིན་པས་རྟིང་པས་བཀག འོག་རླུང་བསྡམ།བྱ་རྐང་(ཞེས་པ་གསང་བའི་རྡོ་རྗེ།)དུད་འགྲོའི་སྒོ་ལོང་མོ་གཉིས་ཀྱི་བར་དུ་བཙིར། སྐྱེས་དམན་ལ་རྟིང་པས་དགག འབྲུབ་ཁུང་ཡི་དྭགས་ཀྱི་སྒོ་ཡིན་པས་མཐེབ་ཆུང་གིས་དགག མ་ཐུབ་ན་གཡོན་ནས་གཏང་། ལྟ་བྱེད་མིའི་སྒོ་གུང་མོས་དགག ཉན་བྱེད་ཀྱི་ལྷའི་སྒོ་མཐེ་བོང་གིས་དགག་གོ ། ཤེས་རབ་ཀྱི་འབེན་བཙུགས་(འཛུགས་)པ་ནི། བླ་མའམ་ཡི་དམ་གང་གསལ་ཞིག་སྤྱི་བོ་རུ་འདོམ་གང་ཙམ་དུ་བཞུགས་བའི་ཐུགས་ཀར་པདྨ་ཁ་ཕྱེས་པའི་ཚུལ་དུ་བསྒོམ།ཀ་ཧིག་གི་གང་འདོད་དུ་འཕངས་པ་ནི། ཐག་པའམ་དབྱུག་པ་ལ་རྒྱབ་བཀལ་ཁོང་དུ་ཧིག་བརྗོད། ཤེས་པ་ཤེལ་གྱི་འབེེན་ལ་འཕངས། སྦྱོར་བ་གཅིག་གིས་ངེས་པར་འཕོའོ། ། གཉིས་དང་གསུམ་གྱིས་མི་འཕོ་མི་སྲིད་དོ། །ཡང་ན་རྗེ་དྭགས་པོ་རིན་པོ་ཆེའི་གསུང་ལས། ཚངས་པའི་བུ་གར་ཀྵ་སེར་པོས་དགག མིག་གཉིས་སུ་ཧཱུཾ་སྔོན་པོ་རེ། རྣ་བ་གཉིས་སུ་ཡཱི་སྔོན་པོ་རེ། སྣ་གཉིས་སུ་མཱཾ་སྔོན་པོ་རེ། ལྕེ་ལ་སུྂ་དཀར་པོ། སྨིན་དབྲག་དང་། སྙིང་ཁ་གཉིས་སུ་ཧཱུཾསྔོན་པོ་རེ། ་དྲི་ཆེན་དང་དྲི་ཆུའི་ལམ་དུ་ཀྵུ་སེར་པོ་རེ། ལྟེ་བ་ཧཱུཾ་སྔོན་པོས་དགག་གོ ། ཞེས་གསུངས་སོ། ། དངོས་གཞི་ཉམས་སུ་ལེན་པ་ལ་གཉིས་ཏེ།རྟེན་མེད་དུ་འཕོ་བ་འཕོ་བ་དངོས། རྟེན་ཅན་དུ་འཕོ་བ་གྲོང་དུ་འཇུག་པའོ། །དང་པོ་ལ་གསུམ། རབ་འོད་གསལ་ལ་འཕོ་བ། དྭགས་པོ་རིན་པོ་ཆེའི་གསུང་ལས། རང་ལ་འོད་གསལ་གྱི་རྟོགས་པ་ཡོད་པ་ཞིག འཆི་བའི་དུས་རང་གི་ལྷ་བའི་འོད་གསལ་མ་ཡེངས་པར་བྱས་ནས་འཆི་བ་ཡིན། དེ་ལ་འཕོ་རྒྱུ་མེད་ཀྱང་འཕོ་བར་མིང་བཏགས་པ་ཡིན། ཆོས་དྲུག་ཆེན་མོ་ལས། འདིར་སེམས་དོན་ཏིང་ངེ་འཛིན་གྱི་གནད་ལ་གོམས་པར་བྱས་ནས་ནམ་ཐིམ་སྡུད་ཀྱི་རྟགས་ཤར་བ་516 ་

ཐོའིལེ ་ལ འཞོཔ་ཿནི ཟནན་གང་དུ་འཕོ་བ་དང་། གང་ལ་འཕོ་བ་དང་། གང་འཕོ་བ་དང་། ཇི་ལྟར་འཕོ་བ་དམིགས་སུ་མེད་པས། འཕོ་བྱ་འཕོ་བྱེད་རྟེན་འབྲེལ་གྱི་ཇི་བཞིན་པའི་སྟེང་དུ་གཞག་བྱ་འཇོག་བྱེད་མེད་པར་རང་གནས་པས་མཉམ་པ་ཉིད་ཀྱི་དོན་ལ་འཇུག་སྟེ། (མཚམས་འདིར་མ་དཔེ་ལས་ལྡེབ་གཅིག་ཆད་པས་ཇི་བཞིན་དུ་འགོད་མ་ཐུབ་པ་དགོངས་འཇགས་ཞུའོ།) གྱི་ནམ་མཁའ་ལ་ཁྲི་གདན་བཞི་བརྩེགས་ཀྱི་སྟེང་དུ་བླ་མའི་རྣལ་འབྱོར་དུ་བཤད་པ་ལྟ་བུའི་བླ་མ་བསྒོམ། ངེས་ཤེས་བསྐྱེད་ལ། ལོངས་སྤྱོད་འབྱོར་པ་ཐམས་ཅད་ལྟོས་མེད་དུ་འབུལ། ཤིན་ཏུ་གདུང་བ་དྲག་པོས་གསོལ་བཏབ་སྟེ། བདག་གིས་འཆི་བ་འོད་གསལ་ཆོས་སྐུ་མངོན་དུ་བྱེད་པར་བྱིན་གྱིས་བརླབ་ཏུ་གསོལ། སྲིད་པ་བར་དོའི་འཇིགས་པ་སྐད་ཅིག་ཙམ་ཡང་མ་མཐོང་བར་བྱིན་གྱིས་བརླབ་ཏུ་གསོལ། སངས་རྒྱས་ཀྱི་ཞིང་གང་དང་གང་དུ་འགྲོ་བར་འདོད་པ་དེ་དང་དེར་སྐད་ཅིག་ཡུད་ཙམ་ལ་ཕྱིན་པར་བྱིན་གྱིས་བརླབ་ཏུ་གསོལ། མན་ངག་ཟབ་མོ་ལམ་དུ་བྱེད་པ་ལ་བར་དུགཅོད་པའི་རྐྱེན་མི་འབྱུང་བར་བྱིན་གྱིས་བརླབ་ཏུ་གསོལ། ཅེས་གསོལ་བ་བཏབ་སྟེ། བྱིན་རླབས་བསྡུ་བའི་དམིགས་པ་ཡང་བྱས་ནས། བླ་མ་ཉིད་སྔོན་ཇི་ལྟར་བཞུགས་པ་ལ་སེམས་གཟུང་ངོ་། ། སླར་ཨ་ཝ་དྷུ་ཏིའི་ནང་མགྲིན་པའི་ཐད་དུ་ཨི་ཡིག་དཀར་པོ་ཨ་ནུ་ར་ཏས་བསྐོར་བའམ། རླུང་གི་ས་བོན་ཡོ་ཡིག་ལྗང་ཁུ་བཞིས་བཏེགས་པར་བསྒོམ་ཞིང་། བུམ་རླུང་གི་སྦྱོར་བ་དང་སྤྲད་ནས་རླུང་ནང་དུ་འཇུག་པ་དང་ལྷན་ཅིག་ཨོཾ་ཡིག་ལས་ཧཱུཾ་ཡིག་སྔོན་པོ་བྱུང་། སྙིང་ཁའི་ཐད་ཀྱི་དབུ་མའི་ནང་དུ་གནས། དེ་ལས་ཀྱང་ཨ་ཡིག་དམར་པོ་བྱུང་བ་ལྟེ་བར་གནས་པ་ལ་སེམས་བཞག རླུང་ཇི་སྲིད་གནས་ཀྱི་བར་དུ་དེ་ཉིད་དུ་སེམས་གཏད་དེ། རླུང་ཕྱིར་དབྱུང་བ་དང་ལྷན་ཅིག་ལྟེ་བའི་ཨ་དེ་སྙིང་ཁའི་ཧཱུཾ་ལ།སྙིང་ཁའི་ཧཱུཾ་དེ་མགྲིན་པའི་ཨོཾ་ལ། ཨོཾ་དེ་ཡཱི་བཞིས་བཏེགས་པའམ། ས་བོན་517

ཐོ〉 མའ་ས་རྔོ ས་པ་3) 44འི་ མ ཐོའིབཞིས་བསྐོར་བ་ཚངས་པའི་བུ་ག་ལས་ཐོན། དཔལ་ལྡན་བླ་མའི་ཐུགས་ཀར་ཐིམ་པས་རོ་མཉམ་དུ་བལྟས་ལ། སླར་ཡང་བླ་མའི་ཐུགས་ཀ་དང་། སྐུ་ལས་ཨོཾ་ཡིག་དཀར་པོ་འཁོར་དང་བཅས་པ་སྤྱི་བོ་ནས་ཞུགས། མགྲིན་པར་གནས། ཧཱུཾ་དང་ཨ་དག་ཀྱང་སྔ་མ་ལྟར་རིམ་གྱིས་བཀོད་དེ། རླུང་རྔུབ་པ་དང་སྤྲད་དོ། །ཡང་སྔར་བཞིན་གནས་པ་དང་འགྲོ་བའི་ཚེ་ཡང་དམིགས་པ་ལ་སེམས་བཅངས་ཏེ་རྣམ་པར་རྟོག་པ་གཞན་དུ་མ་ཡེངས་པར་བྱའོ། ། ནམ་ཐུན་མཚམས་ལ་བབ་པའི་ཚེ། ཡི་གེ་གསུམ་གནས་གསུམ་དུ་བཞག དཔལ་ལྡན་བླ་མ་སྤྱི་བོ་ནས་སྙིང་ཁའི་བར་སྤྱན་དྲངས་ཡི་གེ་གསུམ་མི་དམིགས་པར་འགྱུར། ཚངས་པའི་བུ་ག་ཤེལ་གྱི་རྡོ་རྗེ་རྒྱ་གྲམ་གྱིས་ཁ་བཅད། བླ་མའི་སྐུ་གསལ་སྟོང་ཆུའི་ཟླ་བ་ལྟ་བུ་ལ་སེམས་བཟུང་སྟེ། འདི་ནི་དམིགས་པ་རྣོན་པོ་དང་ལྡན་པ་རྣམས་ལ་འཕྲལ་དུ་གེགས་མི་བྱེད་ཅིང་། ཡོན་ཏན་རིན་པོ་ཆེ་བསྐྱེད་པའི་དམིགས་པར་འགྱུར་རོ། ། ་ཚེ་བསྲིངས་པའི་དམིགས་པ་ནི། སློབ་དཔོན་པདྨའི་གསུང་ལས། དེ་ཡང་ལུས་སྟོང་ར་དར་དམར་གྱི་གུར་ཕུབ་པ་ལྟ་བུའི་དབུས་སུ། རྩ་རོ་རྐྱང་ཀུན་འདར་མ་གསུམ་ཀ་བ་བཙུགས་པ་ལྟར་སྤྱི་བོ་ནས་གསང་བའི་བར་དུ་དྲང་ཐར་རེ་འདུག་པའི་དབུས་སུ་ཀུན་འདར་མའི་ནང་དུ་ཨཿདམར་པོ། གཡས་རོ་མའི་ནང་དུ་ཨོཾ་དཀར་པོ། གཡོན་རྐྱང་མའི་ནང་དུ་ཧཱུཾ་སྔོན་པོ་གསུམ་གསལ་ཞིང་།ངག་ནས་འབྲུ་གསུམ་བརྗོད་པའམ། འབྲུ་གསུམ་པོ་ལ་སོ་སོའི་ཡི་གེ་འོད་ཟེར་གྱི་ཚུལ་དུ་སྒྲ་དང་བཅས་པ་འཕྲོས་པས་ལུས་སྟོང་ར་དམར་པོའི་ནང་ཐམས་ཅད་ཡི་གེ་འབྲུ་གསུམ་གྱིས་ཁྲ་ལམ་མེར་ཁེངས་པར་བསམ། སྤྲོ་བསྡུ་མེད་པར་དེ་གའི་ངང་ལ་ཅི་ཙམ་གནས་ཀྱི་བར་དུ་མཉམ་པར་བཞག དེའི་ངང་ལས་རྟོག་པ་འཕྲོ་བའམ། ཐུན་གཞག་པར་འདོད་ན་ཡི་གེ་ཐམས་ཅད་རྩ་བའི་ཡིག་འབྲུ་518

འཇིལེ ད ་ལ འརྡོལིའི་སྐོརགསུམ་ལ་བསྡུ། གཡས་གཡོན་གྱི་ཡི་གེ་གཉིས་རྩ་གསུམ་ལུས་དང་བཅས་པ་ཨ་ལ་བསྡུ། ཨ་ཐིག་ལེ་དམར་པོ་གཅིག་ཏུ་གྱུར་པ་ལ་དར་ཅིག་རིག་པ་གཏད། དེ་ལས་གཡོན་ཐིག་ལེ་དམར་པོ་ཆོས་ཀྱི་དབྱིངས་སུ་བསྟིམ་ཞིང་། ཅི་ཡང་མི་དམིགས་པའི་ངང་དུ་མཉམ་པར་བཞག་པར་བྱའོ། ། བླ་མའི་ཐུགས་ཀ་ནས་འོད་ཟེར་འཕྲོས། ཕྱོགས་བཅུའི་བདེ་བར་གཤེགས་པ་ཐམས་ཅད་ཀྱི་ཐུགས་ཀ་ནས་འཆི་མེད་ཡེ་ཤེས་ཀྱི་བདུད་རྩི། ཨ་དཀར་པོའི་རྣམ་པ་ཅན་བཀུག་སྟེ་འོངས་ནས། རང་གི་སྙིང་ཁའི་དཔལ་ལྡན་བླ་མའི་སྐུ་ལ་བསྟིམ། དེ་ལས་ཡེ་ཤེས་ཀྱི་བདུད་རྩིའི་རྒྱུན་བྱུང་སྟེ་ལུས་ཀྱི་ནང་ཐམས་ཅད་ཟག་མེད་ཡེ་ཤེས་ཀྱི་བདུད་རྩིས་གང་བར་གྱུར་ཏོ། ། ཞེས་འཇམ་རླུང་ཅུང་ཟད་བཟུང་སྟེ། མཐར་དམིགས་མེད་དུ་བཞག་གོ ། དགེ་བ་བསྔོ། ཐུན་མཚམས་ཆོས་དང་མཐུན་པའི་སྤྱོད་པ་དང་ལྡན་པར་བྱའོ། ། དེ་ལྟར་ཐུན་བཞིའམ་དྲུག་ཏུ་བཅད་དེ་བསྒོམས་པས་བྱང་བར་སླ་བ་དབང་པོ་རབ་དག་ཅིག་ཡིན་ན། ཞག་ལྔའམ་བདུན་ཙམ་གྱིས་ངེས་པ་རྙེད་པར་འགྱུར་རོ། ། འབྲིང་དང་ཐ་མ་དག་གིས་ཀྱང་བཅུ་གཅིག་གམ། ཉེར་གཅིག་ཚུན་ལ་འགྲུབ་བོ། ། བྱང་བའི་ཚད་ནི། མགོ་དང་རོ་སྟོད་མི་བདེ་བ་དང་།སྤྱི་བོ་ཚ་ཞིང་འཕྲིག་པ་དང་། དངོས་སུ་ཚངས་པའི་བུ་ག་ལས་ཁྲག་དང་ཆུ་སེར་ཐོན་པ་སོ།གས་བྱུང་ན། ལས་སྦྱོར་ནུས་པའི་ཚད་ནི། ལག་མཐིལ་གྱིས་པུས་མོ་ལ་ལན་གསུམ་བསྐོར། དེ་ནས་སེ་གོལ་ལན་གཅིག་གཏོགས། སུམ་ཅུ་བདུན་ཅུ་བརྒྱ་རྩ་བརྒྱད། ཐ་མ་འབྲིང་དང་རབ་ཀྱི་ཚད། དེ་ལྟར་ཚད་ལ་ཕབ་ནས།མན་ངག་མ་བརྗེད་པ་ལས་གནས་པར་རུང་བ་ཉིད་དོ། ། ནམ་ཞིག་འཆི་བའི་དུས་ལ་བབ་པའི་ཚེ། ནད་དྲག་པོས་ནི་ཟིན། སྨན་དང་རིམ་གྲོས་ནི་བོར།ཐིམ་སྡུད་ཀྱི་རྟགས་རྣམས་གསལ་པོ་མཐོང་བ་ན། འདི་ལྟར་བསམ་པར་བྱ་སྟེ།ཨེ་མ་བདག་གིས་ཐོག་མ་མེད་པ་ནས་ལུས་གྲངས་མེད་པ་བླངས་ཤིང་། བོར་དུ་519་

ཛའི མ་ཆོས་རྫོ ས་ལ་ཆེ འཐོའི་ མ ཞ ཐོའིཟིན་ཀྱང་དོན་མེད་འབའ་ཞིག་ཏུ་གྱུར། ད་ནི་དངོས་ཀྱི་ལུས་འདི་བོར་བའི་དུས་ལ་བབ་སྟེ་སྔོན་བླ་མ་དམ་པས་ཉེ་བར་གནང་། མན་ངག་ཟབ་མོ་བདག་གིས་བསྒོམས་བསྒོམས་པ་ཚགས་སུ་ཚུད་པ་ཡོད་དེ། འདིས་བདག་གི་འཆི་བ་དོན་དང་ལྡན་པར་བྱའོ། ། རབ་ཏུ་ན་འཆི་བ་འོད་གསལ་ཆོས་ཀྱི་སྐུར་རྟོགས་པའམ། གཞན་དུ་ན་ཡང་། རང་ཉིད་གར་འདོད་པའི་གནས་སུ་སྐད་ཅིག་སྐད་ཅིག་གིས་འཇུག་པར་ནུས་ཏེ། དེ་བས་ན་དགའ་བ་དང་སྤྲོ་བ་ཚད་མེད་པ་དང་ལྡན་པར་བྱས་ལ་སེམས་ཀྱི་གཟེངས་བསྟོད་དོ། ། ཚེ་འདིའི་བྱ་བ་བཟང་ངན་འབྲིང་གསུམ་གང་ལ་ཡང་མི་ཆགས་པར་བྱས་ལ། དངོས་པོ་གང་ཡོད་སྤོང་དག་བྱེད་པ་མན་ངག་གོ ། དེ་ནས་རྩ་བའི་བླ་མ་དངོས་སུ་བཞུགས་ན་ལེགས།སྤྱན་དྲངས་ཏེ་མན་ངག་གི་གསལ་འདེབས་ཞུ། གལ་ཏེ་མི་བཞུགས་ན། ཞབས་རྗེས་སོགས་ཀྱི་དྲུང་དུ་མཆོད་པ་བཤམས་ལ། བླ་མ་དམ་པ་རྗེས་སུ་དྲན་པའི་སྒོ་ནས་ཉེས་ལྟུང་བཤགས་སྡོམ་བྱ། སྡོམ་པ་དམ་ཚིག་པའོ། ། དེ་ནས་དུས་ལ་བབ་ན་འཕོ་བར་བྱ་སྟེ། དུས་མིན་ལྷ་རྣམས་གསོད་པར་བྱེད། ཅེས་བཤད་པས།ངེས་པར་འཆི་རྟགས་རྫོགས་ནས། སྔར་བཤད་པའི་བུམ་རླུང་གིས་སྦྱོར་བ་ཁམས་ཀྱིས་མ་ནུས་ན། མོས་པ་གསལ་གདབ་ཅིང་དེ་དང་ལྷན་ཅིག་སྔར་སྦྱངས་པའི་དུས་ཀྱི་དམིགས་པ་ཡང་དྲན་པར་བྱའོ། ། འཕོ་བ་ཉིད་ཀྱི་ཚེ། ལུས་དཀྱིལ་ཀྲུང་ངམ། ཙོག་པུའམ། སེང་གེའི་ཉལ་ཐབས་གང་ཡང་རུང་བ་དང་ལྡན་པས།རང་ལུས་ཡི་དམ་སྟོང་ར་དབུ་མ་དེ་ཉིད་གསུཡོདང་་ལྡནཔ། སྤྱི་བོར་བླ་མ་རྣམས་གསལ་བར་ཡིད་ལ་བཀོད་དེ། ལུས་ཀྱི་ཁམས་དམར་ཆའི་རིགས་ཅི་སྙེད་པ་ལྟེ་བའི་ཨ་ལ་བསྡུ། དེ་བཞིན་ཁམས་དཀར་ཆའི་རིགས་ཅི་སྙེད་པ་མགྲིན་པའི་ཨོཾ་ལ་བསྡུ། རླུང་དང་རྣམ་པར་ཤེས་པའི་རིགས་ཅི་སྙེད་པ་ཐམས་ཅད་སྙིང་ཁའི་ཧཱུཾ་ལ་བསྡུ་སྟེ། གསུམ་པོ་གཅིག་ཏུ་གྱུར་པའི་བླ་མའི་ཐུགས་ཀར་བསྲེ་520

ཐོའིལེ ་མ འམུཕབཟི རསྟེ་འཕོ་བར་བྱའོ། ། བླ་མའི་སྐུ་དམིགས་མེད་དུ་བཞག་པའམ། སངས་རྒྱས་ཀྱི་ཞིང་གང་འདོད་དུ་གཤེགས་པའི་བཀོད་པ་རྒྱ་ཆེན་པོ་ཡིད་ལ་བྱ་བའམ། བླ་མའི་ཐུགས་ཀ་འབའ་ཞིག་ལ་ཡིད་ཡོངས་སུ་གཏད་དེ། འདི་དག་ནི་རང་གི་མོས་སྐལ་དང་སྦྱར་ལ་ཅི་རིགས་སུ་བྱའོ། ། དེ་ལྟར་འདི་ནི་འཕོ་བ་རྣམས་ཀྱི་མཆོག་སྟེ། རྗེ་དུས་གསུམ་མཁྱེན་པའི་གསུང་ལས། ཡི་གེ་ལ་འཕོ་བ་སྤྲུལ་སྐུར་འཕོ་བ། བླ་མ་ཡི་དམ་དབྱེརབྱུ་རྐེད་པ་ལ་འཕོ་བ་ལོངས་སྐུ། ནམ་ལ་ཡལ་བ་ཆོས་སྐུ་ལ་འཕོ་བའོ། ། ཞེས་པ་ལྟར། ཡི་གེ་གསུམ་དུ་ཆོས་ཐམས་ཅད་བསྡུས་པ་དེ་ཉིད་ལམ་དུ་བྱེད་པ་དང་། བདེ་བར་གཤེགས་པའི་སྐུ་གསུང་ཐུགས་ཀྱི་རྡོ་རྗེ་དེ་ཉིད་གསུམ་དང་། སྐུ་གསུམ་དུ་ཡང་གྲུབ་པའི་ཕྱིར་འཕོ་བའི་དམིགས་པ་རྣམས་ཀྱི་རབ་ཕུལ་དམ་པར་གྱུར་པའོ། ། བར་དུ་གཅོད་པའི་རྐྱེན་མཚམས་སྦྱོར་ངན་ཀརྣམས་ཅུང་ཟད་ཀྱང་མེད་པ་ལ་བསླབ་པ་ནི། སྤྱིར་ཡང་ཟབ་མོ་སྔགས་ལ་ལམ་དུ་བྱེད་པའི་རྣལ་འབྱོར་པ་རྣམས་རབ་འཆི་བ་མེད་པ་དང་། འབྲིང་རི་་དྭགས་ཀྱི་རྒྱལ་པོ་ལྟར་གང་དུ་ཤི་བ་གཞན་གྱིས་མི་ཤེས་པ་དང་། ཐ་མ་གྲོགས་ཆོས་ལྡན་དང་བཅས་ཏེ་འགྲོགས་པ་འཆི་ཚུལ་རྣམ་པ་གསུམ་གྱི་འདིར་ནི་སྙིགས་མའི་དབང་གིས་ཐ་མར་གྱུར་པ་ཤས་ཆེ་བས་དེ་གཙོར་བཟུང་སྟེ། དེ་ལ་ཡང་མཚམས་སྦྱོར་ངན་པར་གྱུར་པའམ་རྐྱེན་གང་ཡང་རུང་། ཞིབ་ཏུ་བརྟགས་ནས་རབ་ཏུ་སྤོང་བ་ཤིན་ཏུ་གལ་ཆེ་བར་གསུངས་ཏེ། གང་ཕྱི་མ་སྐྱེ་གནས་མཆོག་ཏུ་བཟང་པོ་འཐོབ་པར་འགྱུར་བ་དག་ཅིག་ཡིན་ནའང་། མཚམས་སྦྱོར་ངན་པ་ཅུངཇདཅིག་གིས་ངན་སོང་གི་གནས་སུ་ཤིན་ཏུ་དམའ་བ་རྣམས་སུ་འཕེན་པ་དང་། གང་མི་དགེ་བའི་ལས་ཤིན་ཏུ་ཙུབ་མོ་དང་ལྡན་པ་དག་ཀྱང་སྲིད་པ་འཕོ་བའི་ཚེ། མཚམས་སྦྱོར་ཅུང་ཟད་དང་ལྡན་པས་སྐྱེ་བ་མཆོག་ཏུ་གྱུར་པ་ལ་དབང་བྱེད་པར་གསུངས་པའི་ཕྱིར། འཆི་ཁའི་མཚམས་སྦྱོར་བཟང་ངན་ཤིན་521

ཛའི མསྔོ་ས—རྔོ སལཆེ 44འི་ མ ཞ ཛའིཏུ་གལ་ཆེ་བར་གནས་པས་ཆེས་ཤིན་ཏུ་སྒྲིམ་པར་བྱའོ། ། ཞེས་འཛམ་གླིང་ཆོས་ཀྱི་གྲགས་པའི་གསུང་ལས་བྱུང་ངོ་། །ཀྱེ་མ་དེ་ལྟར་རྒྱལ་སྲས་རྣམས། ། ཐུགས་རྗེའི་རྣམ་ཐར་རྒྱ་མཚོ་ཡིས། སྣ་ཚོགས་ཐབས་ཀྱིས་གདུལ་བྱ་འདྲེན། ། ཟབ་མོ་གནད་ཀྱི་ཆོས་དྲུག་འདི། ། རྒྱུད་སྡེ་རྒྱ་མཚོའི་སྙིང་པོ་ཡིན། ། སྔོན་བྱོན་གྲུབ་ཐོབ་དུ་མ་ཡིས། ། གནད་དུ་བསྣུན་ཅིང་ཐུགས་ཉམས་བཞེས། ། གསེར་ཞུན་ལྟ་བུའི་གདམས་པ་ཡིན། ། སླད་ཀྱི་སྐལ་ལྡན་བསྒྲུབ་མཛད་ཀུན། ། ཐོག་མར་བྱང་ཆུབ་སེམས་བསྐྱེད་དང་། །དབང་གིས་རང་རྒྱུད་སྨིན་བྱས་ནས། ། འཇིག་རྟེན་འཁྲི་བ་རྩད་བཅད་དེ། །བརྩོན་འགྲུས་ལྡན་པས་ཉམས་སུ་ལོངས། ། ཐབས་ཀྱི་རིམ་པ་དཔག་མེད་ཀྱང་། ། འདི་ལས་ལྷག་པ་གཞན་ན་མེད། ། རྩ་བའི་གདམས་ངག་རྣམ་བཞི་ཡིས། ། གནས་སྐབས་བཞི་ཡི་འཁྲུལ་པ་སེལ། ། སྐུ་བཞི་རང་ལ་རྟོགས་པར་ངེས། ། ཕྱག་ཆེན་ལྷན་ཅིག་སྐྱེས་སྦྱོར་གྱིས། ། ཐབས་དང་ལམ་གྱི་ཞེན་པ་ཐོངས། ། ད་ལྟར་འབྲས་བུ་མ་ཐོབ་ན། ། ཡན་ལག་གཉིས་ཀྱིས་ཉིང་མཚམས་སྦྱོར། ། ལུས་ངག་ཡིད་གསུམ་གཞན་དོན་དུ། ། སྔོས་ལ་སྨོན་ལམ་དག་པ་ཐོབས། ། ཚེ་འདིར་ཡོན་ཏན་ཐོབ་པར་ངེས། ། འདི་བྱས་དགེ་བས་སེམས་ཅན་ཀུན། །འགྲུལ་པའི་དྲི་མ་དག་གྱུར་ཅིག ། གདམས་ངག་ཆོས་དྲུག་ཉམས་སུ་བླང་བྱ་འདི། རྒྱུད་པ་གཞན་གྱིས་མི་ཤེས་པར་འདུག་པས། རྗེས་འཇུག་འགའ་ལ་ཕན་སྙམ་ནས། སྒོམ་ཆེན་རང་བྱུང་རྡོ་རྗེས་བྲིས་པའོ། ། བཀྲ་ཤིས་དཔལ་འབར་འཛམ་གླིང་རྒྱན་དུ་ཤོགམཉམ་མེད་དྭགས་པོ་རིན་པོ་ཆེའི་གསུང་ལས། འདོད་ཆགས་ཞེ་སྡང་གཏི་མུག་གསུམ་ལ་ལོངས་སྤྱོད་པས། ངན་སོང་གསུམ་དུ་གོལ་བར་འགྱུར་བས་དེའི་གཉེན་པོར་ནཱ་རོ་པ་ཆེན་པོའི་ཆོས་དྲུག་ཉམས་སུ་མྱོང་བས། འདོད་ཆགས་522

ཛའིབེ ་ ་སྡ འཟོལྡའི་སྐོརབདེ་བར་བསྒྱུར། ཞེ་སྡང་འོད་གསལ་དུ་བསྒྱུར། གཏི་མུག་མི་རྟོག་པར་བསྒྱུར།དེགསུམ་ལ་ཆགས་ན་ཁམས་གསུམ་དུ་སྐྱེ་བར་བཤད་པས་མ་ཆགས་པར་ཡང་དང་ཡང་དུ་ཉམས་སུ་ལེན་པ་ལ་བརྟེན་ན་འབྲས་བུ་སྐུ་གསུམ་འཐོབ། དེས་ན་བདེ་བས་ལོངས་སྐུ། གསལ་བས་སྤྲུལ་སྐུ། མི་རྟོག་པས་ཆོས་ཀྱི་སྐུ་འཐོབ་བོ། །ཞེས་གསུངས།རིན་པོ་ཆེ་ཀརྨ་པཀྵིའི་གསུང་ལས། བདེ་གསལ་མི་རྟོག་པའི་རོ་ལ་ཆགས་ན་མཐར་ཐུག་འབྲས་བུ་མ་ཡིན་ནོ། ། དེའི་ཕྱིར་ན་ལྷན་ཅིག་སྐྱེས་པའི་སེམས་མ་རྟོགས་ཀྱི་བར་དུ་རྣལ་འབྱོར་ཆེན་པོ་བླ་ན་མེད་པའི་ཕ་རྒྱུད་མ་རྒྱུད་རྣམས་འཆད་པ་དང་། བསྒོམ་པ་རྣམས་སྲིད་པ་བར་དོའི་གནས་སུ་ལྷུང་དོགས་ཡོད་པར་གདའ་འོ། ། དེའི་ཕྱིར་ན་བདེ་སྟོང་དབྱེར་མེད། སྣང་སྟོང་དབྱེར་མེད།གྲག་སྟོང་དབྱེར་མེད། དབྱེར་མེད་ལྔ་ལ་མ་ཆགས་མ་ཞེན་ཅིང་། རྒྱུ་ལམ་གཉིས་ལ་འབྲས་བུར་མི་འཛིན་པས། སྣང་སྲིད་འཁོར་འདས་ཀྱི་ཆོས་ཐམས་ཅད་ལྷན་སྐྱེས་ཡེ་ཤེས་སུ་རྟོགས་ཤིང་། གོམས་རྩལ་རྫོགས་ན་རྡོ་རྗེ་འཆང་རང་ཡིན་པའི་ཕྱིར་རོ། །ཆོས་དྲུག་ཆེན་མོ་ལས། དེ་ལྟར་ཆོས་རྣམ་པ་དྲུག་པོ་རེ་རེ་བཞིན་བསྒོམས་པས། ཉམས་ཀྱི་ཡོན་ཏན་རྫོགས་པར་འགྱུར་བ་དང་། རིམ་གྱིས་བསྒོམ་པའི་སྐལ་བ་དང་ལྡན་ན་རྣམ་པ་གཅིག་སྟེ། དེ་ཡང་སྔ་མ་སྔ་མ་གྲུབ་པ་ན་ཕྱི་མ་ཕྱི་མ་བསྒོམ་པའམ། གོ་རིམ་མེད་པར་གང་འ།་མོས་པ་ཐོད་རྒལ་དུ་བསྒོམ་པ་ཡང་རུང་བ་ཡིན་ནོ། ། འོན་ཏེ་རེ་རེ་ནས་ཚང་བ་བསྒོམ་པའི་སྐལ་བ་དང་མི་ལྡན་པ་དག་གིས་ཀྱང་ཆོས་གང་ཡང་རུང་བ་གཉིས་སམ། གསུམ་སོགས་ཅི་རིགས་སུ་བསྒོམས་པས་འགྲུབ་བོ། །འདི་ནི་རྒྱལ་བའི་བང་མཛོད་ཁ་ཕྱེ་བ་སྟེ། སྦྱིན་པའི་ཁང་པ་མངོན་པར་བཀོད་པ་བཞིན། གང་དང་གང་འདོད་པ་དེ་དང་དེས་རེ་523

ཛའི མཞེ་སའཇོགསཕབ་ཆེ ཡོའི་ མ འཇིབ་རབ་ཏུ་སྐོང་བར་བྱེད་པའོ། ། ཡང་དག་ཟབ་མོའི་ངེས་ཤེས་དང་ལྡན་པས་བསྡུས་ཏེ་ལམ་དུ་བྱ་བར་འདོད་ན། དག་པ་སྣང་བརྙན་གྱི་དབུས་རྩ་གསུམ་འཁོར་ལོ་བཞི། ཨ་ཧཾ་དང་བཅས་པ་གསལ་བས་སྦྱོར་གཞིའི་རླུང་དང་འཕྲུལ་འཁོར་བསྒྲུབ་སྟེ། ཉམས་སུ་མྱོང་བ་བསྐྱེད་ནས། དེ་ཡང་སྒྱུ་མ་དངོས་སུ་བལྟ་བ་དང་། འདི་ནི་རྨི་ལམ་ཉིད་དོ་ཞེས་དྲན་ཞིང་གསལ་བ་བདེ་སྟོང་དབྱེར་མེད་པའི་དོན་འོད་གསལ་དུ་ངེས་པས་བར་དོའི་ཡེ་ཤེས་ངོས་བཟུང་ལ། རིག་པ་འོག་མིན་དུ་འཕངས་པའི་དམིགས་སྦྱོར་ཡུད་ཙམ་བསྒོམ་མོ། ། དགེ་བ་བསྔོ།ཐུན་མཚམས་ཉམས་སུ་བླང་བའི་གནད་ཀྱི་ལམ་སྦྱོང་སྟེ། དེ་ལྟར་ན་ཐུན་གཅིག་གི་ནང་དུ་ཡང་ཆོས་དྲུག་པོ་མཐའ་དག་བསྒོམ་དུ་རུང་བ་ཡིན་ནོ། ། འདི་ནི་ཙཎྜ་ལི་གཞིར་བྱེད་པའི་བསྒོམ་ཚུལ་ཡིན་ལ། སྒྱུ་ལུས་གཞིར་བྱས་ཏེ་བསྒོམ་པ་ཡང་ཚུལ་དེ་ལྟ་བུར་ཤེས་པར་བྱའོ། །དེ་ལྟར་གཞི་དང་ལམ་དང་འབྲས་བུ་ཇི་སྙེད་པ་ཆོས་རྣམ་པ་དྲུག་ཏུ་ཉེ་བར་བསྡུས་པ་འདི་ནི་རྩ་བ་བཞི་དང་། ཡན་ལག་གཉིས་སུ་བཀོད་པ་གདུལ་བྱ་འདྲེན་པའི་ཐབས་སུ་རྗེ་བཙུན་གོང་མའི་གསུང་སྒྲོས་ཞལ་བརྙན་ཐུགས་སུ་བརྒྱུད་པ་ཟམ་མི་ཆད་པའོ། །ད་ནི་རྗེས་ཉམས་སྐྱོང་བ་ཞེས་པ་ནི། དཔལ་ཆེན་པོ་ནཱ་རོ་པའི་ཞལ་ནས།རྨི་ལམ་དུས་ཀྱི་སྣང་ཚུལ་དེ། ། སྐྱེས་པ་རྨིས་ན་ཕོ་འདྲེར་གཟུང་། ། བུད་མེད་རྨིས་ན་མོ་འདྲེར་གཟུང་། ། དགའ་བ་རྨིས་ན་སེམས་འཕང་མཐོ། ། ངན་པ་རྨིས་ན་སྙིང་མི་དགའ། ། འདྲེ་རང་སེམས་རྩ་བ་མ་ཤེས་ན། ། རྣམ་རྟོག་གི་འདྲེ་ལ་ཟད་པ་མེད། ། སྤྱིར་ཕྱི་ནང་གི་ཆོས་ལ་ཐོས་པ་དགོས། ། གོ་བས་མཐའ་གཉིས་སྤངས་པ་ཡིན། །ཡིན་མིན་གྱི་སྒྲོ་འདོགས་ཆོད་ཙམ་ན། ། གོལ་བའི་མི་འཇིགས་གདེང་ཞིག་ཡོད། ། གོལ་ས་མེད་པ་དབུ་མའི་ལམ། ། ལམ་དེ་ལ་སྐྱེ་འགག་ག་ལ་ཡོད། །ཅེས་གསུངས་པས། དགའ་གདུང་ཆགས་སྡང་ཅི་བྱུང་ཡང་བདེ་ལ་མི་524

—རི ཛའིམེ ་ལ འ་ནོཐུནརི རཞེན། གསལ་བ་ལ་མཚན་མར་མི་འཛིན། མི་རྟོག་པ་ཆེད་དུ་མི་བསྒྲུབ།ཉམས་ངན་པཚོབྱུང་ཡང་མི་སྤང་། བཟང་པོ་བྱུང་ཡང་མི་ཞེན། མདོར་ན་ཉམས་སྣང་བཟང་ངན་གང་བྱུང་ཡང་། བླང་དོར་མི་བྱེད་པར་ཐུག་འཕྲད་ཀྱི་སྣང་བ་ལམ་དུ་ཁྱེར་བ་ཡིན་ནོ། ། ཞེས་གསུངས་པ་བཞིན་འཕོ་བའི་གདམས་པ་འདི་ཉིད་འཁྲུལ་བ་མེད་པར་ཤེས་ཤིང་རྟོགས་པར་བྱས་ཏེ་གང་ལའང་འཛིན་ཞེན་མེད་པར་ཉམས་སུ་ལེན་པ་ནི་གནད་དམ་པ་ཞིག་ཡིན་ནོ། ། ། །525

ལེའུ་བཅུ་པ། རྫོགས་པ་ཆེན་པོའི་གཞི་ལམ་འཟས་གསུམ་གྱི་སྐོར།དེ་ཡང་གཞི་ལམ་འབྲས་གསུམ་ཞེས་པ་ནི། ཐེག་པ་ཐམས་ཅད་ཀྱི་ལྟ་སྒོམ་འབྲསགསུམ་ལ་སྦྱར་བ་སྟེ། གཞི་ལྟ་བས་གཏན་ལ་ཕབ་པ་དང་། ལམ་སྒོམ་པས་ཉམས་སུ་བླངས་པ་དང་། འབྲས་བུ་བྱང་ཆུབ་ཐོབ་པ་བཅས་གསུམ་མོ། །འདིར་ཡང་རྫོགས་པ་ཆེན་པོའི་དོན་ཡང་དག་པར་རྟོགས་པར་ཕན་འདོགས་པའི་སླད་དུ་དེའི་གཞི་ལམ་འབྲས་གསུམ་གྱི་སྐོར་མདོར་བསྡུས་ཤིག་འགོད་པར་བྱའོ། །དེ་ཡང་རྫོགས་པ་ཆེན་པོའི་གཞི་ལམ་འབྲས་གསུམ་ཞེས་པ་ནི། རྫོགས་པ་ཆེན་པོའི་ཆོས་འདི་ལ་སེམས་ཀློང་མན་ངག་གི་སྡེ་ཞེས་རྣམ་པ་གསུམ་དུ་ཡོད་པ་ལས། སེམས་སྡེའི་ལྟ་བ་དང་། ཀློང་སྡེའི་ལྟ་བ་དང་། མན་ངག་གི་སྡེའི་ལྟ་བ་རྣམས་སྔོན་འགྲོའི་ཚུལ་དུ་མདོར་བསྡུས་ཤིག་བརྗོད་ན་ནི། དང་པོ་སེམས་སྡེའི་ལྟ་བ་ནི། སེམས་ཀྱི་རྩད་བཅད་པ་དང་། ལུས་ངག་ཡིད་གསུམ་གཙོ་གང་ཆེར་བརྟགས་པ་དང་། སེམས་ཀྱི་བྱུང་གནས་འགྲོ་གསུམ་གཟུགས་དབྱིབས་ཁ་དོག་བརྟགས་པ་སོགས་སོང་ནས། གསལ་རིག་གཉིས་སུ་མི་ཕྱེད་པའི་འོད་གསལ་དེ་ཉིད་མངོན་དུ་བྱས་པའི་མཐར། སྣང་སེམས་གཅིག་ཏུ་འདྲེས་པ་ལ་ལྟ་བའི་མཐར་ཐུག་ཏུ་འདོད་པ་ཡིན་ནོ། ། གཉིས་པ་ཀློང་སྡེའི་ལྟ་བ་ནི། ཕྱིའི་དབྱིངས་དང་ནང་གི་རིག་པ་གཉིས་དབྱེར་མེད་གཅིག་ཏུ་བསྲེ་ཞིང་བསྒོམ་པའི་མཐར་དབྱིངས་རིག་གཅིག་ཏུ་འདྲེས་པ་ལ་ལྟ་བའི་མཐར་ཐུག་ཏུ་འདོད་པ་ཡིན་ནོ། །526

ཛའིལེ ཕབ ་ལ རྔོ སཕབ་ཆེ འབྲོའིཕནགིཕབམཕནདྲས མ༣) རགསུམ་པ་མན་ངག་གི་སྡེ་ལ་ཕྱི་སྐོར་དང་། ནང་སྐོར་དང་། གསང་སྐོར་དང་།ཡང་གསང་བླ་ན་མེད་པའི་སྐོར་དང་བཞི་ཡོད་པ་ལས། འདི་ནི་ཡང་གསང་བླ་ན་མེད་པ་མན་ངག་གི་སྡེ་ཞེས་བྱ་བ་ཡིན་ཞིང་། འདིའི་དོན་ཚུལ་བཞིན་དུ་ཉམས་སུ་ལེན་པ་ལའང་། གཞི་ལྟ་བས་གཏན་ལ་དབབ་པ་དང་། ལམ་སྒོམ་པས་ཉམས་སུ་ལེན་པ་དང་། དེ་གཉིས་ཀྱི་གྲོགས་སྤྱོད་པ་བསྟན་པ་དང་།འབྲས་བུ་མངོན་དུ་གྱུར་པའི་ཚུལ་བཅས་བཞིའི་སྒོ་ནས་བརྗོད་པར་བྱའོ། །ས་བཅད་དང་པོ། གཞི་ལྟ་བས་གཏན་ལ་དབབ་ཚུལ།དེ་ཡང་གཞི་ལྟ་བས་གཏན་ལ་དབབ་ཚུལ་དེ་ནི་ལྟ་ཐོག་ནས་སྒོམ་པ་འཚོལ་བ་ཡིན་པས། མེད་པ་དང་། གཅིག་པུ་དང་། ཕྱལ་བ་དང་། ལྷུན་གྲུབ་བཅས་རྣམ་པ་བཞིའི་སྒོ་ནས་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་གཏན་ལ་ཕབ་སྟེ། སྐུ་གསུམ་མཉམ་པ་ཉིད་ཀྱི་དབྱིངས་ཇི་ལྟ་བ་བཞིན་དུ་རྟོགས་པར་བྱ་བའོ། ། ་དེ་ལས་དང་པོ་མེད་པའི་ཚུལ་གཏན་ལ་དབབ་པ་ལ། འཛིན་པ་གང་ཟག་གི་བདག་དེ་བདག་མེད་དུ་གཏན་ལ་དབབ་པ་དང་། གཟུང་བ་ཆོས་ཀྱི་བདག་དེ་བདག་མེད་དུ་གཏན་ལ་དབབ་པ་སྟེ་གཉིས་ཡོད་པར་བཤད་དོ། །དེ་ལས་དང་པོ་འཛིན་པ་གང་ཟག་གི་བདག་དེ་བདག་མེད་དུ་གཏན་ལ་དབབ་ཚུལ་ནི། མེད་པའི་ཚུལ་གཏན་ལ་དབབ་པ་སྟེ། འཛིན་པ་གང་ཟག་གི་བདག་བདག་མེད་དུ་གཏན་ལ་དབབ་པ་དང་། གཟུང་བ་ཆོས་ཀྱི་བདག་བདག་མེད་དུ་གཏན་ལ་དབབ་པའོ། ། བདག་ཉིད་གཅིག་པུའི་མ་རིག་པ་དང་། ལྷན་ཅིག་སྐྱེས་པའི་མ་རིག་པ་དང་། ཀུན་ཏུ་བཏགས་པའི་མ་རིག་པ་སྟེ་མ་རིག་པ་རྣམ་པ་གསུམ་གྱི་བྱེད་ལས་ཀྱིས་ཁམས་གསུམ་འཁོར་བར་སྣང་ཞིང་འཁྲུལ་ཏེ་527

〉〉 ཟུགི་ལྷ་ས་ཅས ས་པ་35 བསྡོཿནི་ ཟུ་ ༠༦〉འཆིང་བར་བྱེད་པའི་རྒྱུ་ནི་ང་དང་བདག་ཏུ་འཛིན་པའི་འདྲེ་འདི་ཁོ་ན་ཉིད་དུ་ངེས་པས་ན། ང་དང་བདག་ཏུ་འཛིན་པའི་གཞི་གཅོད་དགོས་པ་སྟེ། ང་ཞེས་བྱ་བ་འདི་ཕྱི་འབྱུང་བ་ལྔའི་ཁམས་དང་། ནང་ལུས་དང་། དངོས་པོ་ཅན་སོགས་ལས་བྱུང་བ་ཡིན་མིན་གྱི་མཐའ་ལ་ཞིབ་ཏུ་བརྟགས་ནས་རྩད་གཅོད་ངེས་ཤེས་འདྲོངས་པ་ཞིག་བྱ་དགོས་པ་སྟེ། ང་ཞེས་བྱ་བ་འདི་ནང་རང་ལུས་ལས་བྱུང་བ་ཨེ་ཡིན་སྙམ་ན། མགོའི་སྐྲ་རྩེའི་མན་ཆད་དང་རྐང་གི་སེན་རྩེའི་ཡན་ཆད་བར་ལ་བརྟགས་ཤིང་དཔྱད་ན་འདི་ནས་བྱུང་བ་རེད་སྙམ་པའི་ཡུལ་ཞིག་གཏན་ནས་རྙེད་པ་མ་ཡིན་ཏེ། མགོ་ལ་ནི་མགོ་ཟེར་བ་ལས་ང་མི་ཟེར། མགོ་ལྤགས་ལ་མགོ་ལྤགས་བརྗོད་པ་ལས་ང་མི་ཟེར། རུས་པ་ལ་རུས་པ་བརྗོད་པ་ལས་ང་མི་ཟེར། མིག་ལ་མིག་བརྗོད་པ་ལས་ང་མི་ཟེར། རྣ་བ་ལ་རྣ་བ་བརྗོད་པ་ལས་ང་མི་ཟེར། སྣ་ལ་སྣ་བརྗོད་པ་ལས་ང་མི་ཟེར། ལྕེ་ལ་ལྕེ་བརྗོད་པ་ལས་ང་མི་ཟེར། སོ་ལ་སོ་བརྗོད་པ་ལས་ང་མི་ཟེར། ཀླད་པ་ལ་ཀླད་པ་བརྗོད་པ་ལས་ང་མི་ཟེར། དེ་བཞིན་དུ་ཤ་དང་། ཁྲག ཆུ་སེར། རྩ་རྒྱུས། ལག་པ།སོག་པ། དཔུང་པ། ལག་ངར། སོར་མཛུབ། སྒལ་ཚིགས། ཙིབས་མ།བྲང་། གློ་བ། སྙིང་། མཆིན་པ། མཁྲིས་པ། མཚེར་པ། རྒྱུ་མ། མཁལ་མ།བཤང་གཅི། རྐང་པ། བརླ། དཔྱི། རྗེ་ངར། བོལ་བ་སོགས་དང་། དེ་དག་གི་ཕྱིའི་པགས་པ་དང་བར་གྱི་ཤ་ཚིལ། ནང་གི་རུས་པ། གསང་བ་རྐང་། རྣམ་པར་ཤེས་པ་བཅས་ལ་རང་རང་གི་མིང་ནས་བརྗོད་པ་ལས་ང་ཟེར་བ་མིན། དེ་བཞིན་དུ་གནམ་དང་། ས་དང་། ཆུ་དང་། མེ་དང་། རླུང་སོགས་ཕྱི་འབྱུང་བ་ལྔའི་ཁམས་དང་། དངོས་པོ་ཅན་སོགས་ལས་ཀྱང་ང་དངོས་མེད་ཅིག་འབྱུང་སྲིད་པ་མ་ཡིན་ཏེ། ང་དངོས་པོ་ཅན་ལས་བྱུང་ན་ང་དེའི་གཟུགས་དབྱིབས་ཁ་དོག་སོགས་མངོན་སུམ་མིག་གིས་མཐོང་རྒྱུ་དང་། དོན་དམ་ལག་པས་འཛིན་རྒྱུ་528

་ ་ཆོ ཚེ ་འཁོམེ ཅབ ་བློ རྔོ སཕབ་ཆེ ་པོའིཕནགི༥༥མཕར སགན མ་གྱིསྟེསྒོརཞིག་ཡོད་དགོསསྐྲུང་དེ་ནི་ཡོད་པ་མ་ཡིན་ཞེས་ང་འབྱུང་ས་མེད་པ་དང་ང་ཞེས་པ་ནི་ངོས་འཛིན་རྒྱུ་མེད་པའི་སྟོང་པ་ཞིག་ཡིན་པ་གཏན་ལ་དབབ་དགོས། དེ་ནས་ང་ཞེས་པ་འདི་ཐ་མར་འགྲོ་བའི་ཡུལ་ཡོད་མེད་ཀྱི་མཐའ་ལ་བརྟག་ཅིང་དཔྱོད་པ་སྟེ། ང་ཞེས་པ་འདིར་ཐ་མར་འགྲོ་ས་ཞིག་མེད་ཀྱང་གལ་སྲིད་འགྲོ་ས་ཞིག་ཡོད་པའི་དབང་དུ་བཏང་ན། ཉིན་སྣང་གི་ང་དང་རྨི་སྣང་གི་ང་གཉིས་གཅིག་རེད་དམ་གཉིས་རེད། གཅིག་ཡིན་ན་མདང་གི་རྨི་ལམ་གྱིས་ངའི་ལུས་ལ་རྡོ་དང་དབྱུག་པས་བསྣུན་ཏེ་སྐྲང་བ་དང་། མཚོན་གྱིས་བརྒྱབ་པའི་རྨ་དེ་དག་དེ་རིང་ཉིན་མོའི་སྐབས་སུའང་ཡོད་དགོས་ཀྱང་དེ་ནི་ཡོད་པ་མ་ཡིན། ཐ་དད་པ་ཞིག་རེད་སྙམ་ན་ལོ་གཅིག་ལ་ཉིན་སུམ་བརྒྱ་དང་དྲུག་ཅུ། མཚན་སུམ་བརྒྱ་དང་དྲུག་ཅུ། ཉིན་ཞག་བདུན་བརྒྱ་དང་ཉི་ཤུ་ཡོད་པས། དེ་ལ་ལུས་ཀྱང་བདུན་བརྒྱ་དང་ཉི་ཤུ་ཡོད་དགོས་ཤིང་། དེ་ཉིད་ཤི་བའི་རོ་ཞིག་ཏུ་གྱུར་ན་རོ་དེས་ཤར་ལྷོ་ནུབ་བྱང་ཕྱོགས་བཞི་མཚམས་བརྒྱད་ཐམས་ཅད་ལ་དེས་གང་བ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། རྒྱུ་མཚན་དེའི་ཕྱིར་ང་ཞེས་བྱ་བ་མེད་བཞིན་ཡོད་པར་སྣང་བ་ནི་མིག་ནད་རྐྱེན་གྱིས་ནམ་མཁར་སྐྲ་ཤད་སྣང་བ་བཞིན་དུ་བདེན་པར་གྲུབ་པ་ཞིག་རྡུལ་ཕྲ་རབ་ཀྱི་ཆ་ཤས་ཙམ་ཡང་ཡོད་པ་མ་ཡིན་ཞེས་འཛིན་པ་གང་ཟག་གི་བདག་དེ་བདག་མེད་དུ་གཏན་ལ་དབབ་དགོས་སོ། །གཉིས་པ་གཟུང་བ་ཆོས་ཀྱི་བདག་མེད་གཏན་ལ་དབབ་པ་ནི། མིང་གི་གདགསགཞི་བཙལ་བ་དང་། དངོས་པོའི་རྟག་འཛིན་བཤིག་པ་དང་། ཕན་གནོད་ཀྱི་མཚང་ལ་རྒོལ་བ་དང་། རེ་དོགས་ཀྱི་རྫུན་ཕུག་རྡིབ་པ་སོགས་བཞིའི་སྒོ་ནས་གཟུང་བ་ཆོས་ཀྱི་བདག་མེད་གཏན་ལ་དབབ་དགོས་སོ། །དང་པོ་མིང་གི་གདགས་གཞི་བཙལ་བ་ནི། ད་ལྟའི་སེམས་ལྡན་དང་529

ཛའི མཅས་རྔོགས་ལ་ཆེ ཡོའི་ མགཞ འཇི ་སེམས་ཀྱི་དངོས་པོ་ཐམས་ཅད་ཀྱི་སྤྱི་དང་བྱེ་བྲག་གི་མིང་རྣམས་ནི་མེད་བཞིན་བཏགས་པ་ཞིག་ཡིན་པས། ཡོད་པར་འཛིན་པ་ལས་མེད་པར་མ་རིག་པ་ཉིད་ནི་ཀུན་ཏུ་བཏགས་པའི་མ་རིག་པ་ཉིད་དུ་ཤེས་པར་བྱའོ། ། མིང་རྣམས་ནི་མེད་བཞིན་བཏགས་པ་ཞིག་ཡིན་ཚུལ་ནི། དཔེར་ན་མགོ་ཞེས་པར་ཆ་མཚོན་ནས་བཤད་ན། དེ་ཡང་མགོ་ཞེས་བྱ་བ་ཅིའི་ཕྱིར་ཅི་ཞིག་ལ་བཏགས། ལུས་ཆགས་པའི་དང་པོ་མགོ་ཡིན་པས་དེའི་མིང་ལ་མགོ་བཏགས་པ་ཨེ་ཡིན་སྙམ་ན། ལུས་ཆགས་པའི་དང་པོ་མགོ་མ་ཡིན་ཏེ། ལྟེ་བ་སྤྲུལ་པའི་འཁོར་ལོ་ནས་རིམ་བཞིན་ཆགས་པ་ཞིག་ཡིན་པས་ན། དེའི་མིང་ལ་མགོ་མི་ཐོགས་པ་ཡིན། དབྱིབས་ཟླུམ་པོ་ཡིན་པས་དེའི་མིང་ལ་མགོ་བཏགས་པ་ཡིན་སྙམ་ན། སྲན་མ་དང་རིལ་བུ་ཐམས་ཅད་ཀྱི་མིང་ལ་མགོ་ཟེར་དགོས་ཀྱང་དེ་དག་ལ་མགོ་མི་ཟེར། གཞན་ཡང་མགོའི་གདགས་གཞིའི་སྟེང་དུ་ཚུགས་ཏུ་གྲུབ་པ་ཞིག་ཡོད་སྙམ་ན། སྐྲ་དང་། སྐྲ་རྩེ། སྐྲ་སྐེད། སྐྲ་རྩ། པགས་པ། རུས་པ། ཀླད་པ་སོགས་ལ་རང་རང་གི་མིང་ནས་འབོད་པ་ལས་མགོ་མི་ཟེར། དེ་བཞིན་དུ་མིག་དང་། རྣ་བ།སྣ། ལྕེ་སོགས་ལའང་རང་རང་གི་མིང་ནས་འབོད་ཀྱི་མགོ་མི་ཟེར་བས། མགོ་ཞེས་བྱ་བ་བརྗོད་པ་ཙམ་གྱིས་བརྗོད་གཞི་ཡུལ་མེད་དུ་འདུག་པའི་ངང་ཚུལ་ཇི་ལྟ་བ་བཞིན་ཤེས་པར་བྱ་དགོས། དེ་ལྟར་མིག་གི་མིང་གི་གདགས་གཞི་དང་།རྣ་བའི་མིང་གི་གདགས་གཞི། སྣའི་མིང་གི་གདགས་གཞི། ལྕེའི་མིང་གི་གདགས་གཞི། ལག་པའི་མིང་གི་གདགས་གཞི། སོག་པའི་མིང་གི་གདགས་གཞི། དཔུང་པའི་མིང་གི་གདགས་གཞི། ལག་ངར་གྱི་མིང་གི་གདགས་གཞི།ལུས་དང་ཕུང་པོའི་མིང་གི་གདགས་གཞི། རྐང་པའི་མིང་གི་གདགས་གཞི།དཔྱིའི་མིང་གི་གདགས་གཞི། བརླའི་མིང་གི་གདགས་གཞི། རྗེ་ངར་གྱི་མིང་གི་གདགས་གཞི། ཕྱི་རི་བོའི་མིང་གི་གདགས་གཞི། ཁང་ཁྱིམ་གྱི་མིང་གི་གདགས་530

ཛའིལེ ཚོབ ་པ རྔོགས་ལ་ཆེ ཝོའི ཞིལིམ་འབྲསག མ་གྱི་སྐོརགཞི། མི་དང་རྟ་དང་ཁྱིའི་མིང་གི་གདགས་གཞི། རྫས་རྣམས་ཀྱི་མིང་གི་གདགས་གཞི་བཅས་ལ་བརྟགས་ཤིང་དཔྱད་པ་ན། མིང་དེ་དག་ཐམས་ཅད་ནི་ཡུལ་མེད་དུ་སོང་ཞིང་། དོན་ལ་ཐམས་ཅད་བློས་བཏགས་པ་ཙམ་ལས་བདེན་གྲུབ་ཅན་དུ་གྲུབ་པ་རྡུལ་ཕྲ་རབ་ཀྱི་ཆ་ཤས་ཙམ་ཡང་མེད་པའི་ཚུལ་ཤེས་དགོས་སོ། །སྟོང་པ་ལས་སྣང་ཕྱོགས་རྟེན་འབྲེལ་གྱི་རོལ་བར་འཆར་ཚུལ་ནི། རྒྱུ་གཞི་དབྱིངས་དྭངས་གསལ་འཆར་རུང་གི་ནུས་པ་ཅན་ལ་རྒྱུ་བྱས། རྐྱེན་ངར་འཛིན་ཤེས་པ་དང་འཕྲལ་བྱུང་གི་རྣམ་པར་རྟོག་པ་ལ་རྐྱེན་བྱས། དེ་གཉིས་རྒྱུ་རྐྱེན་འཛོམས་པའི་ཚེ་ན། རྟེན་འབྲེལ་སྣ་ཚོགས་ཆོས་ཁམས་རྒྱ་མཚོའི་སྣང་བ་མེད་བཞིན་དུ་འབྱུང་བ་ཡིན། དེ་ཡང་རྟེན་གང་བརྟེན་ན་གཞི་ལ་བརྟེན། འབྲེལ་སུ་དང་འབྲེལ་ན་གཞི་དང་སྣ་ཚོགས་ཆོས་ཁམས་རྒྱ་མཚོའི་སྣང་བ་གཉིས་མེད་ཟུང་འཇུག་ཏུ་འབྲེལ། འབྱུང་ཅི་ཞིག་འབྱུང་ཞེ་ན་སྣ་ཚོགས་ཆོས་ཁམས་རྒྱ་མཚོའི་སྣང་བ་མེད་བཞིན་དུ་འབྱུང་བ་སྟེ། དཔེར་ན་སྒྱུ་མ་བཞིན་ནོ། ། ཕྱི་སྣང་བ་སྣོད་ཀྱི་འཇིག་རྟེན་ཆེ་བ། ནང་གཡོ་བ་བཅུད་ཀྱི་སེམས་ཅན་གྲངས་མང་བ།བར་འདོད་ཡོན་ལྔའི་ཡུལ་སྣང་བཀོད་པ་སོགས་ཀྱང་གོང་དང་ཆོས་མཚུངས་པས། འདི་དག་ཐམས་ཅད་ནི་རྨི་ལམ་གྱི་སྣང་བ་དང་ཁྱད་མེད་གཅིག་ཏུ་མཚུངས་ཤིང་། སྣང་བ་རྒྱ་ཆེ་ཞིང་གྲངས་མང་བ་ཇི་ལྟར་སྣང་ཡང་ཐམས་ཅད་གཞི་ལས་གཞན་པ་ཞིག་མིན་པར་གཞི་རང་གི་ཆོས་ཉིད་དུ་རོ་གཅིག་པ་སྟེ།དཔེར་ན་རྒྱ་མཚོའི་གཟའ་སྐར་ལྟ་བུ་ཡིན། གཞི་དབྱིངས་ཁྱབ་བརྡལ་ནམ་མཁའི་ཁོར་ཡུག་ཡུལ་མེད་ཟང་ཐལ་ཆེན་པོ། གཞི་མེད་རྩ་བྲལ་གྱི་རོལ་བ།འཁོར་འདས་ཀུན་ཁྱབ་ཀྱི་བདག་ཉིད་ཆེན་པོ་དེ་ལ་ངར་འཛིན་གྱི་དབང་གིས་ཕ་རིསྤྲ་ལྟོས་ནས་ཚུ་རི་གྲུབ་པ་དང་། ཚུ་རི་ལ་ལྟོས་ནས་ཕ་རི་གྲུབ་པས་བདག་531

ཛཇི མའ་ས་རྔོ ས་ལ་ཆེ འཐོའི་ མ ཞ ཛཇིགཞན་བདེན་གྲུབ་ཏུ་སྣང་བ་ནི། དཔེར་ན་ཆུ་ལྟ་བུའོ། ། གཞི་དབྱིངས་སྟོང་པ་དྭངས་གསལ་གྱི་ཆ་དེ་ལ་བདག་མེད་པ་ལ་བདག་ཏུ་སྣང་བའི་བདག་སྣང་དེ་ཡིད་ཀྱི་ཤེས་པས་གཅུན་ཞིང་། བརྟན་པ་ཐོབ་པའི་སྟོབས་ཀྱིས་འཁྲུལ་སྣང་སྣ་ཚོགས་སུ་སྣད་བ་ནི་དཔེ་མིག་ཡོར་ལྟ་བུའོ། ། ངར་འཛིན་གྱི་ཤེས་པ་ཆུ་སྣོད་ལྟ་བུའི་ངོར་བདེ་གཤེགས་སྙིང་པོ་དབྱིངས་ཀྱི་སྤྲུལ་པ་གཞི་ལས་སྣ་ཚོགས་པའི་སྣང་བ་ཐམས་ཅད་སྣང་ཡང་གཞི་ལས་མ་གཡོས་ཤིང་གཞི་ལ་སྣང་བ་བདེན་གྲུབ་ཏུ་མ་བྱུང་བ་ནི་དཔེ་སྤྲུལ་པ་ལྟ་བུའོ། ། དེ་ལྟར་སྒྱུ་མའི་དཔེ་བཅུར་བསྟན་པ་བཞིན་ཆོས་ཐམས་ཅད་ནི་རྡུལ་ཕྲ་རབ་ཙམ་ཡང་ཡོད་པ་མིན་ནོ། །གཉིས་པ་དངོས་པོའི་རྟག་འཛིན་བཤིག་པ་ནི། ནམ་མཁའ་དང་། ཀུན་རྫོབ་ཀྱི་རྫས། ཤེས་པ་མཆེད་འགགས་སོགས་ལ་བརྟགས་ཤིང་དཔྱད་ནས་དངོས་པོ་ཐམས་ཅད་རྟག་པར་འཛིན་པའི་བློ་བཤིག་དགོས་ཏེ། རིག་པ་སེམས་ཀྱི་རྡོ་རྗེ་འདི་ནི་འདས་མ་འོངས་ད་ལྟ་དུས་གསུམ་ཀུན་ཏུ་འགྱུར་བ་མེད་པས་ན་རྟག་པའི་རྡོ་རྗེ་གསུངས་ཤིང་། དེའི་དོན་ནི་ནམ་མཁའ་རྣམ་པར་མི་རྟོག་པའི་དབྱིངས་འདི་ཉིད་ཡིན་པ་དང་། དེ་ལ་ཕྱིའི་ནམ་མཁའ་དང་། ནང་གི་ནམ་མཁའ། གསང་བ་རྣམ་པར་མི་རྟོག་པའི་ནམ་མཁའ་སྟེ་གསུམ་ཡོད་དོ། ། དེ་ལས་ཕྱིའི་ནམ་མཁའ་ནི། ཕྱི་སྣོད་ཀྱི་འཇིག་རྟེན་རྒྱ་ཆེ་བ། ནང་གཡོ་བ་བཅུད་ཀྱི་སེམས་ཅན་གྲངས་མང་བ། བར་འདོད་ཡོན་ལྔའི་ཡུལ་སྣང་བཀོད་ལེགས་པ།བདག་ལུས་ཕུང་པོ་ཁམས་དང་སྐྱེ་མཆེད། སེམས་ཅན་རང་ཁ་མ་རྣམས་ཀྱིས་བསྡུས་པའི་ཆོས་ཐམས་ཅད་ཡིན། ནང་གི་ནམ་མཁའ་ནི། དེ་ཉིད་རྒྱལ་བའི་བཀའ་ཚད་མ། བླ་མའི་མན་ངག་ཚད་མ། རང་གི་རིག་པ་ཚད་མ་བཅས་རྣམ་པ་གསུམ་གྱི་སྒོ་ནས་གཏན་ལ་ཕབ་ནས་མེད་པ་དང་མ་གྲུབ་པའི་ངང་ཚུལ་ཇི་ལྟ་བ་བཞིན་དུ་རྟོགས་པ་དེ་ཡིན། གསང་བ་རྣམ་པར་མི་རྟོག་པའི་ནམ་མཁའ་ནི།532 ཆོ

ཛཇིམེ ལྡ ་ལ རྫོགས་པ་ཆེ ་པོའིགཞིལིམ་འབྲསཤ མ་གྱིསྤོརཕྱིའི་ནམ་མཁའ་དང་ནང་གི་ནམ་མཁའ་གཉིས་གསལ་སྟོང་གཉིས་སུ་མི་ཕྱེད་པའི་རང་གི་རིག་པ་ཆོས་སྐུ་ཆེན་པོར་རོ་གཅིག་ཏུ་རྟོགས་པ་དེ་ཡིན། དེ་ཡང་ནམ་མཁའ་སྟོང་པ་འདི་ནི་སྣོད་བཅུད་ཐམས་ཅད་འཆར་བའི་གཞི་སྟེ། དཔེར་ན་གཟུགས་བརྙན་ཐམས་ཅད་འཆར་བའི་གཞི་མེ་ལོང་ལྟ་བུ་ཡིན་ཞིང་།གཟུགས་བརྙན་ཐམས་ཅད་མེ་ལོང་གི་རོལ་པ་སྟེ། མེ་ལོང་ལས་གཞན་པའི་གཟུགས་བརྙན་དུ་གྲུབ་པ་ཡོད་པ་མ་ཡིན་པ་བཞིན་དུ། སྣོད་བཅུད་ཐམས་ཅད་ཀྱི་འཆར་གཞི་ནམ་མཁའ་ཡིན་ཞིང་། སྣོད་བཅུད་ཐམས་ཅད་ནམ་མཁའི་རོལ་པ་སྟེ། ནམ་མཁའ་ལས་གཞན་པའི་སྣོད་བཅུད་དུ་གྲུབ་པ་ཡོད་པ་མ་ཡིན།ནམ་མཁའ་འདི་ནི་རྡོ་རྗེའི་ཆོས་བདུན་དང་ལྡན་པ་ཞིག་ཡིན་ཏེ། ནམ་མཁའ་འདི་ལ་འགྲོ་བ་ལྷ་དང་བཅས་པ་བདུད་དང་བཅས་པའི་མཚོན་ཆ་འབུམ་ཕྲག་རི་བ་དུ་མས་བཏབ་ཀྱང་རྨ་མི་འབྱུང་བས་ན་མི་ཆོད་པ། ནམ་མཁའ་འདི་ལ་རང་ངོས་ནས་མི་འགྱུར་བ་དང་ཕ་རོལ་པའི་རྐྱེན་གྱིས་བཤིག་མི་ཐུབ་པས་ན་མི་བཤིག་པ། ནམ་མཁའ་འདི་འཁོར་འདས་ཐམས་ཅད་ཀྱི་མཆེད་གཞིར་གནས་ཀྱང་ནམ་མཁའ་རང་གི་ངོ་བོར་འགྱུར་བ་མེད་པས་ན་བདེན་པ། ནམ་མཁའ་འདི་ལ་སེམས་ཅན་ངན་པའི་སྐྱོན་དང་། སངས་རྒྱས་བཟང་པོའི་ཡོན་ཏན་དང་། ཁ་དོག་བཟང་ངན་གྱི་བསླད་མི་འདུག་པས་ན་སྲ་བ། ནམ་མཁའ་འདི་ལ་དུས་ཀྱིས་འཕོ་བ་དང་གནས་ཀྱིས་འཕོ་བ་སྟེ་འགྱུར་བ་མེད་པས་ན་བརྟན་པ།ནམ་མཁའ་འདི་རྡུལ་ཕྲ་རབ་ཡན་ཆད་ཀྱི་ཁོངས་སུ་མ་ཞུགས་པ་མེད་པས་ན་ཐམས་ཅད་ནམ་མཁའི་རོལ་པར་འབིགས་པས་ཐོགས་པ་མེད་པ། ནམ་མཁའ་འདི་ལ་གཞན་གང་གི་གནོད་པས་ཀྱང་མི་ཚུགས་པས་ན་ཐམས་ཅད་ལས་མ་ཕམ་པ་བཅས་ཡིན་པའི་ཕྱིར་རོ། ། ནམ་མཁའ་ལས་གཞན་པའི་ཀུན་ཀྱི་རྫས་སོགས་ནིརྡོ་རྗེའི་ཆོས་བདུན་དང་ལྡན་པ་ཞིག་མིན་ཏེ། རྨ་འབྱུང་བ་དང་། གཞན་533

ཐོའི མ་ཆོས་རྔོ སཕབ་ཆེ ཟུ་འི་ མ ཞ སྒའིརྐྱེན་གྱིས་གཞོམ་ཞིང་འཇིག་པ་དང་། རང་གི་ངོ་བོ་འགྱུར་བ་དང་ལྡན་པ།བསླད་འཇུག་པ། མི་བརྟན་པ། ཐོགས་པ་དང་ལྡན་པ། རྐྱེན་གཞན་གྱི་སྟོང་བརཁྱེད་པ་ལ་སོགས་པའི་ཁྱད་ཆོས་ལྡན་པ་ཞིག་ཡིན་པའི་ཕྱིར་རོ། ། དེ་ལྟར་སྣང་བའི་ཆོས་ཐམས་ཅད་སྣང་དུས་ཉིད་ནས་མེད་པ་དང་མ་གྲུབ་པའི་མཚན་ཉིད་ཅན་དེ་དག་ནི་སྣང་དུས་ཉིད་ནས་སྟོང་པ་གཞི་རྩ་དང་བྲལ་བ་སྟེ། དེ་ལ་དངོས་པོ་རགས་པ་རྡོ་ལྟ་བུ་ཕྱེ་མར་འཐག་ནས་རྡུལ་དུ་ཕབ་པས་རྡུལ། རྡུལ་བདུན་ཆར་བཏང་བས་རྡུལ་ཕྲན། རྡུལ་ཕྲན་བདུན་ཆར་བཏང་བས་ཆ་མེད།ཆ་མེད་ཅང་མེད་སྟོང་པའི་རང་བཞིན་མེད་པ་དང་མ་གྲུབ་པའི་མཚན་ཉིད་དེ་དག་སྣང་དུས་ཉིད་ནས་སྟོང་པ་གཞི་རྩ་དང་བྲལ་བ་ཞིག་ཡིན་པའི་ཕྱིར། རྡོ་རྗེའི་ཆོས་བདུན་གྱི་སྒོ་ནས་ཀུན་རྫོབ་ཀྱི་རྫས་རྣམས་ནི་ཅང་མེད་སྟོང་པའི་རང་བཞིན་དུ་གནས་པ་སྟེ་མེད་པ་དང་མ་གྲུབ་པའི་ཚུལ་གཏན་ལ་དབབ་པ་ཡིན་ནོ། །ཤེས་པ་མཆེད་འགགས་ཀྱི་སྒོ་ནས་གཏན་ལ་དབབ་པ་ནི། མིག་འབྱེད་བཙུམ་དང་གོམ་པའི་འདེགས་འཇོག་གི་སྐབས་མེད་བཞིན་དུ་སྣང་ཞིང་། སྣང་བཞིན་དུ་འགགས་པ་དང་། འགགས་བཞིན་དུ་མཆེད་པར་འགྱུར་བའི་ཆོས་ཅན་ཡིན་པར་གཞིར་བཅོལ་ནས། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སྟོང་ཉིད་ཆེན་པོ་གཅིག་གི་ཡོ་ལང་ངམ་སྟོང་ཉིད་ཆེན་པོ་གཅིག་གི་ཁོར་ཡུག་ཏུ་ཐག་ཆོད་པར་བྱ་དགོས་སོ། ། དེ་ལྟར་སྣང་སྲིད་འཁོར་‘རདས་ཀྱིས་བསྡུས་པའི་ཆོས་ཐམས་ཅད་སྟོང་ཉིད་ཆེན་པོ་གཅིག་གི་ངང་དུ་གཏན་ལ་དབབ་པར་བྱེད་པའི་དཔྱོད་བྱེད་ཀྱི་ཤེས་པ་དེ་ལ་སོ་སོར་རྟོགས་པའི་ཡེ་ཤེས་རབ་ཅེས་བརྗོད་པ་དང་། འཁོར་འདས་སྟོང་ཉིད་ཆེན་པོ་རུ་ངེས་པར་ཐག་ཆོད་ཅིང་། དེའི་རྗེས་རྒྱུན་ཆགས་པ་ལ་བདག་མེད་རྟོགས་པའི་ཤེས་རབ་ཅེས་534

ཛ〉ལེ ཕབ ་ལ རྔོགས་པ་ཆེ འབོའི ༥༥མཕརསྡོས མ་གྱིབསྒོརབྱའོ། །དེས་ན་དང་པོར་ངོ་ཤེས་ཤིང་རྟོགས་པ། བར་དུ་མྱོང་ཞིང་འདྲིས་པ།ཐ་མར་གདེང་ཐོབོ་པ་བཅས་ར་བྱ་བ་ནི་གནད་དམ་པ་ཞིག་ཡིན། དེ་ལྟར་ནང་གི་སྣང་བའི་དངོས་པོ་ཐམས་ཅད་སྣང་ཙམ་པ་ལས་བདེན་པར་གྲུབ་པ་མེད་པར་རྟོགས་པའི་ཚུལ་གྱིས་ཐམས་ཅད་རྟག་པར་འཛིན་པའི་བློ་འདི་བཤིག་པར་བྱེད་དགོས་སོ། །གསུམ་པ་ཕན་གནོད་ཀྱི་མཚང་ལ་རྒོལ་བ་ནི། དང་པོ་ཕན་བྱེད་ཀྱི་ལུས་ངག་ཡིད་གསུམ་གྱི་དགེ་བ་གཏན་ལ་དབབ་པ་དང་། གཉིས་པ་ལུས་ངག་ཡིད་གསུམ་ལ་གནོད་པའི་སྡིག་པ་གཏན་ལ་དབབ་པ། གསུམ་པ་ཕན་བྱེད་ཀྱི་ལྷ་གཏན་ལ་དབབ་པ། གནོད་བྱེད་ཀྱི་འདྲེ་གཏན་ལ་དབབ་པ། སྒོམ་པ་ཐམས་ཅད་ཀྱི་གེགས་སེལ་བཤད་པ་བཅས་ཀྱི་སྒོ་ནས་ཕན་གནོད་ཀྱི་མཚང་ལ་རྒོལ་དགོས་སོ། །དང་པོ་ཕན་བྱེད་ཀྱི་ལུས་ངག་ཡིད་གསུམ་གྱི་དགེ་བ་གཏན་ལ་དབབ་པ་ནི།ལུས་ཀྱིས་ཕྱག་དང་སྐོར་བ། ངག་གིས་ཁ་བཏོན་བཟླས་བརྗོད། སེམས་ཀྱིས་བསམ་པ་བཟང་པོའི་དགེ་སྦྱོར་བཅས་བྱས་ཚད་ཚང་མ་འབྲུའི་ཕུང་པོ་བཞིན་དུ་སྤུངས་པ་དང་། རྒྱལ་པོའི་བང་མཛོད་བཞིན་དུ་བསགས་ཡོད་པ་ཞིག་ཡིན་དགོས། དེ་འདྲ་ཞིག་ཡིན་ན་མངོན་སུམ་མིག་གིས་མཐོང་རྒྱུ་དང་། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། ཕན་བྱེད་ལུས་ངག་ཡིད་གསུམ་གྱི་དགེ་བ་འདི་དང་པོ་འབྱུང་བའི་ཁུངས་ཤིག་ཡོད་སྙམ་ན། ཕྱི་འབྱུང་བ་ལྔའི་ཁམས་ནས་བྱུང་བར་འདོད་ན།འབྱུང་བ་སའི་ཁམས་ནས་བྱུང་ངམ། འབྱུང་བ་ཆུའི་ཁམས་ནས་བྱུང་ངམ།འབྱུང་བ་མེའི་ཁམས་ནས་བྱུང་ངམ། འབྱུང་བ་རླུང་གི་ཁམས་ནས་བྱུང་ངམ།དེ་དག་ལས་བྱུང་བ་ཡིན་པར་འདོད་ན་མངོན་སུམ་མིག་གིས་མཐོང་རྒྱུ་དང་།535

ཛཇི མ་ཆོས་རྫོགས་པ་ཆེ ཡོའི་རྣམག གཛའིདོན་དམ་ལག་པས་འཛིན་རྒྱུ། རྡོབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། ཕན་བྱེད་ལུས་ངག་ཡིད་གསུམ་གྱི་དགེ་བ་རྣམས་དངོས་པོ་ཡོད་པ་ལས་བྱུང་ངམ། དངོས་པོ་མེད་པ་ལས་བྱུང་བ་ཡིན་ནམ། དངོས་པོ་ཡོད་པ་ལས་བྱུང་བར་འདོད་ན་འདི་ནས་བྱུང་བ་ཡིན་ཟེར་རྒྱུའི་མངོན་སུམ་མིག་གིས་མཐོང་རྒྱུ་དང་། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེ་བཞིན་དུ་དངོས་པོ་མེད་པ་ལས་བྱུང་བ་དང་། བར་དུ་གནས་ས། ཐ་མར་འགྲོ་ས་བཅས་བྱུང་གནས་འགྲོ་གསུམ་སོགས་ལ་ཞིབ་ཏུ་བརྟགས་ཤིང་དཔྱད་ནས་མེད་པ་ཡིན་པ་གཏན་ལ་འབེབས་དགོས། ཕན་བཏགས་པ་དེ་དགེ་བ་ཡིན་སྙམ་ན། སེམས་ཉིད་སྟོང་པའི་ཕྱི་ནང་བར་གསུམ་མགོ་མཇུག་གསུམ་གང་གི་ཐད་ནས་ཕན་བཏགས་ཏེ་དཀར་པོར་བཏང་བ་འདི་མངོན་སུམ་མིག་གིས་མཐོང་རྒྱུ་དང་། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་རང་གི་བློས་བཏགས་པ་ཙམ་མ་གཏོགས་དགེ་བ་རང་ངོས་ནས་བདེན་གྲུབ་ཅན་དུ་མ་གྲུབ་པ་ཡུལ་མེད་དུ་ཐག་ཆོད་པའི་ཚེ། གནས་སྐབས་སུ་འཁོར་བ་རུ་བསོད་ནམས་བསགས་པ་ཙམ་ཞིག་ལས་ཡོད་པ་མ་ཡིན་ནོ། །གཉིས་པ་ལུས་ངག་ཡིད་གསུམ་ལ་གནོད་པའི་སྡིག་པ་གཏན་ལ་དབབ་པ་ནི། ལུས་ངག་ཡིད་གསུམ་ལ་གནོད་པའི་སྡིག་པ་བསགས་པའི་ཕུང་པོ་འདི་འབྲུའི་ཕུང་པོ་ལྟར་སྤུངས་པ་དང་། རྒྱལ་པོའི་བང་མཛོད་བཞིན་དུ་བསགས་པ་ཞིག་ཡོད་དགོས། ཡོད་ན་མངོན་སུམ་མིག་གིས་མཐོང་རྒྱུ་དང་། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། བྱུང་གནས་འགྲོ་གསུམ་ཡང་གོང་གི་དགེ་བའི་སྐབས་ལྟར་གཏན་ལ་536

ཐོའི6སྒོ ཕབ ་ལ རྔོ ས་པ་3) ་པོའི ཕབ།སྐོཕརདྲས །སྐོ་།མི་ ཟནའབེབས་པར་བྱའོ། ། གནོད་པ་བསྐྱལ་བ་དེ་སྡིག་པ་ཡིན་པར་འདོད་ན། ཡང་སེམས་ཉིད་སྟོང་པའི་ཕྱི་ནང་མགོ་མཇུག་བར་གསུམ་གང་གི་ཐད་དུ་གནོད་པ་བྱས་པས་ནག་པོར་བཏང་བ་འདི་མངོན་སུམ་མིག་གིས་མཐོང་རྒྱུ་དང་། དོན་དམ་ལག་པས་འཛིན་རྒྱུ། དབང་པོའི་སྒོར་མངོན་རྒྱུ་ཞིག་ཡོད་དགོས་ཀྱང་དེ་ནི་ཡོད་པ་མ་ཡིན། དེས་ན་རང་གི་བློས་བཏགས་པ་ཙམ་མ་གཏོགས་སྡིག་པ་རང་ངོས་ནས་བདེན་པར་གྲུབ་པ་རྡུལ་ཙམ་ཡང་ཡོད་པ་མ་ཡིན། ཚེ་གཅིག་ཏུ་ལུས་ངག་ཡིད་གསུམ་དགེ་སྦྱོར་ལ་འབད་པའི་སྐྱེས་བུ་ཞིག་དང་། ཚེ་གཅིག་ཏུ་ལུས་ངག་ཡིད་གསུམ་སྡིག་པ་ལ་སྤྱོད་པའི་སྐྱེས་་བུ་སྟེ། དེ་གཉིས་ཀའི་ཤེས་རྒྱུད་ལ་ཞིབ་ཏུ་བརྟགས་ན་གཉེན་ལ་ཞགས་པ་དང་། དགྲ་ལ་སྡང་བ། བཟང་པོ་ལ་རེ་བ། ངན་པ་ལ་དོགས་པའི་ཉེར་ལེན་ཐམས་ཅད་ལ་ཁྱད་པར་རྡུལ་ཙམ་ཡང་མེད་ན་གྲོལ་ཡང་ཤེས་རྒྱུད་གྲོལ་བས་གྲོལ་བ། འཁྲུལ་ཡང་ཤེས་རྒྱུད་འཁྲུལ་བས་འཁྲུལ་བ་སྟེ་འཁོར་བར་འཁྱམས་པ་ཡིན། ཤེས་རྒྱུད་དེ་གཉིས་ཀ་ཁྱད་པར་མེད་ན་ཐམས་ཅད་འཁོར་བ་ལས་མི་འདའ་སྟེ། གནས་སྐབས་ཀྱི་བདེ་བ་ཙམ་དང་སྡུག་བསྔལ་ཙམ་ལས་ཁྱད་པར་ཅི་ཡང་མེད་ན་འཁོར་བའི་སྣོན་པ་ཙམ་ལས་མ་འདས་པ་ཡིན་ནོ། ། དགེ་བ་གཏན་ལ་མ་ཕབ་ཀྱང་དགེ་བ་བསྒྲུབ་མཁན་སུ་མི་འདུག སྡིག་པ་གཏན་ལ་མ་ཕབ་ཀྱང་ཀུན་གྱིས་ཐུན་མོང་དུ་སྤྱད་འདུག་པས།དགེ་སྡིག་གཏན་ལ་ཕབ་པ་ལ་དགོས་པ་མི་འདུག་སྙམ་ན། དགེ་བ་མི་བསྒྲུབ་པའི་ཕྱིར་དང་སྡིག་པ་བསྒྲུབ་པའི་ཕྱིར་དུ་གཏན་ལ་ཕབ་པ་ཞིག་མིན་ཞིང་།འདི་ལྟར་དགེ་བ་གཏན་ལ་མ་ཕབ་ན་རྣམ་པར་གྲོལ་བའི་ལམ་དང་གནས་སྐབས་སུ་འཁོར་བར་བསོད་ནམས་བསགས་པའི་དགེ་བ་གཉིས་ནོར་ནས་རྣམ་མཁྱེན་གྱི་འབྲས་བུ་ཐོབ་པ་མ་ཡིན། སྡིག་པ་གཏན་ལ་མ་ཕབ་ན་རང་ངོ་རང་གིས་མ་རིག་པ་ཉིད་སྒྲིབ་པ་དང་སྡིག་པ་ནི་འཁྲུལ་གཞི་ཡིན་པར་མི་ཤེས་པས། འཁོར་537

ཐོ〉 མ་ཆོས་རྔོ ས་ལ་ཆེ བསྡོརི་ མ གཛ〉 ་བ་མཐའ་མེད་དུ་འཁྲུལ་བ་ལས་འོས་མེད་པའི་ཕྱིར་ན། དགེ་སྡིག་གཉིས་གཏན་ལ་དབབ་པ་ནི་གནད་དམ་པ་ཞིག་ཡིན་ནོ། །གསུམ་པ་ཕན་བྱེད་ཀྱི་ལྷ་གཏན་ལ་དབབ་པ་ནི། ཕན་བྱེད་ཀྱི་ལྷ་འདི་དང་པོ་བྱུང་ས་དང་། བར་དུ་གནས་ས། ཐ་མར་འགྲོ་ས་གསུམ་ལ་བརྟགས་པས་ཡུལ་མེད་པ་ཞིག་ཡིན་པ་དངོས་སུ་རྟོགས་ཡོང་ཞིང་། དབང་པོའི་ཡུལ་དུ་ལྷ་ཞེས་སྣང་བ་ཡིན་ན་ལྷའི་གཟུགས་སྒྲ་དྲི་རོ་རེག་བྱ་འདི་ཡིན་ཟེར་རྒྱུ་ཞིག་ཡོད་དགོས་ཀྱང་དེ་ནི་བདེན་གྲུབ་ཅན་དུ་མེད། དེ་ཡང་འབྱུང་བ་སྣོད་བཅུད་ཀྱི་ཁམས་ནས་བྱུང་བ་ཡིན་བསམ་ན། འབྱུང་བ་ས་ལྟ་བུ་ལ་མཚོན་ན་ས་དེ་རྡུལ་དུ་ཕབ། རྡུལ་དེ་རྡུལ་ཕྲན་དང་རྡུལ་ཕྲན་དེ་ཆ་མེད་དུ་བཏང་ན་ཡང་དེ་ལ་ས་ཟེར་བ་ལས། ལྷ་ཟེར་བ་དེའི་ཁོང་ནས་འབྱུང་ཚུལ་གཏན་ནས་ཡོད་པ་མ་ཡིན། དེ་བཞིན་དུ་འབྱུང་བ་རང་རང་གི་མིང་སོ་སོར་བཏགས་པ་ལས་ལྷ་ཟེར་བ་མ་ཡིན།ཐ་དད་པ་ཞིག་ཡིན་སྙམ་ན། ལྷ་དངོས་མེད་ཅིག་ཡིན་ན་བདག་དངོས་ཅན་ལ་ཕན་བཏགས་ནི་མེད། ལྷ་དངོས་ཅན་ཞིག་ཡིན་ན་ལྷ་དེས་ཁྱོད་ལ་ཁ་འཛིན་དང་སྡོང་གྲོགས་བྱེད་དུས་མི་རིག་པའི་ཐབས་ནི་མེད། དེ་དུས་རིག་ན་ལྷ་དེའི་གཟུགས་དབྱིབས་ཁ་དོག་སོགས་མངོན་སུམ་མིག་གིས་མཐོང་རྒྱུ་དང་། དོན་དམ་ལག་པས་འཛིན་རྒྱུ། དབང་པོ་སྒོར་སྣང་རྒྱུ་ཞིག་དགོས་ཀྱང་དེ་ནི་ཡོད་པ་མ་ཡིན་པས། ལྷ་གང་བསྒྲུབ་ཀྱང་རང་གི་ཤེས་པ་གོ་མ་འགགས་པ་གཅིག་པུ་དེས་བསྒྲུབ་ན་སེམས་རྟོག་ཁོ་ནས་འགྲུབ་པ་ཡིན་པར་གྲགས་སོ། །བཞི་པ་གནོད་བྱེད་ཀྱི་འདྲེ་གཏན་ལ་དབབ་པ་ནི། གནོད་བྱེད་ཀྱི་འདྲེ་ཞེསཁྱ་བ་དེ་ཡང་དང་པོ་བྱུང་ས་དང་། བར་དུ་གནས་ས། ཐ་མར་འགྲོ་ས་བཅས་ལ་བརྟགས་པ་ན་དངོས་གནས་ཡུལ་མེད་པ་ཞིག་ཡིན། དབང་པོའི་ཡུལ་དུ་འདྲེ་ཞེས་སྣང་བ་ཡིན་ན། འདྲེའི་གཟུགས་སྒྲ་དྲི་རོ་རེག་བྱ་འདི་ཡིན་ཟེར་རྒྱུ་538

ཛའིལེ ཚོབ ་ལ རྫོ སརི་ཆེ ་པོའིཕནགི་ལམཕརདྲསག མ༣)94རཞིག་ཡོད་དགོས་ཀྱང་དེ་ནི་བདེན་གྲུབ་ཅན་དུ་མ་གྲུབ་པ་ཞིག་ཡིན། འབྱུང་བ་སྣོད་བཅུད་ཀྱི་ཁམས་ནས་བྱུང་བ་ཡིན་བསམ་ན། འབྱུང་བ་ས་ལྟ་བུ་ལ་མཚོན་ན་དེ་རྡུལ་དུ་ཕབ། རྡུལ་དེ་རྡུལ་ཕྲན་དང་། རྡུལ་ཕྲན་དེ་ཆ་མེད་དུ་བཏང་ན་ཡང་དེ་ལ་ས་ཟེར་བ་ལས། འདྲེ་ཞེས་འདིའི་ཁོང་ནས་འབྱུང་ཚུལ་གཏན་ནས་ཡོད་པ་མ་ཡིན། དེ་བཞིན་དུ་འབྱུང་བ་གཞན་རྣམས་དང་མི་ཞིག་ལ་གནས་པར་བསམ་པ་ལ་སོགས་པའི་མཐའ་ལ་ཕྲ་ཞིབ་རིག་པས་བརྟགས་ཤིང་དཔྱད་པ་ན། འདྲེ་ཞེས་པ་ཡེ་ནས་མ་གྲུབ་ཅིང་། དེ་ནི་མེད་པ་ལ་ཡོད་པར་སྣང་བ་རང་གི་འཁྲུལ་བའི་སྣང་བ་ཙམ་མ་གཏོགས། བདེན་གྲུབ་ཅན་དུ་རྡུལ་ཙམ་ཡང་མེད།དེས་ན་བཟང་པོ་ལྷ་རུ་འཛིན་པའི་རེ་བ། ངན་པ་འདྲེ་རུ་འཛིན་པའི་དོགས་པ་སོགས་རྒྱུན་མི་འཆད་པར་འབྱུང་ཡང་། དོན་ལ་དེ་ནི་བདག་འཛིན་གྱི་འཆིང་བ་དམ་པོའི་སྟོབས་ཀྱིས་བདེ་སྡུག་གི་ཉམས་རྒྱུན་མི་འཆད་པར་འབྱུང་བ་ཐམས་ཅད་འཁོར་བའི་གཤིས་ཉམས་ཁོ་ན་ལས་གཞན་དུ་གྲུབ་པ་རྡུལ་ཙམ་ཡོད་པ་མ་ཡིན་ནོ། ། ་ལྔ་པ་སྒོམ་པ་ཐམས་ཅད་ཀྱི་གེགས་སེལ་ཚུལ་ནི། དེ་ཡང་ཐོག་མར་སྒོམ་པ་ལ་ཡིད་མི་ཆེས་པ་དང་བློ་མི་གཏོད་པའི་གེགས་སེལ་དགོས་ཤིང་། ཆོས་ཉིད་ཀྱི་དོན་ལ་ཡིད་ཆེས་ཤིང་ཐེ་ཚོམ་མེད་པའི་སྒོམ་པ་ཉམས་སུ་ལེན་པ་དང་། སྒོམ་པུ་ཉམས་སུ་ལེན་པའི་མཐུས་གདེང་འཐོབ་པར་འགྱུར་བ་དང་། གདེང་ཐོབ་པའི་སྟོབས་ཀྱིས་མ་རིག་པའི་སྒྲིབ་པ་དང་བྲལ་ནས་རང་རིག་པའི་ཡོ་ལང་ཆེན་པོར་དབང་བསྒྱུར་པའི་གདེང་ཐོབ་སྟེ་གྲོལ་བ་ཐོབ་པར་འགྱུར་རོ། ། དེས་ན་དེ་ནི་ཞི་བྱེད་བདུད་གཅོད་ཟབ་མོའི་རྩ་བ་ཡིན་ཞིང་། རང་རིག་ལས་གཞན་པའི་རང་རྒྱུད་པ་མེད་པ་དང་། རྣམ་རྟོག་ལས་གཞན་པའི་འདྲེ་རང་རྒྱུད་པ་མེད་པར་ཐག་ཆོད་ན་བདུད་བཞི་དབྱིངས་སུ་གཅོད་པར་འགྱུར་བ་ཡིན། བསྒྲུབ་པ་་ 539

ཛཇི མ་ཆོས་རྔོགས་ལ་ཆེ ཡོའི་ མགཞ ཛའིགཏོ་ཡས་པ་དག་ལ་ཡང་འདི་མེད་ཐབས་མེད་པ་ཞིག་ཡིན་ཞིང་། ཆོས་ཐམས་ཅད་སྒྱུ་མ་ཙམ་དུ་རྟོགས་པར་གྱུར་ན་སྒྱུ་མ་ལྟ་བུའི་བསྒྲལ་འདྲེན་གྱིས་སྒྱུ་མ་ལྟ་བུའི་འགྲོ་བ་རྣམས་གནས་ངན་ལས་བསྒྲལ་ནས་འདྲེན་པར་ནུས་པའི་སྒྱུ་མའི་རྣལ་འབྱོར་དུ་འགྱུར་བ་ཡིན། དེ་ལྟར་མ་ཡིན་པར་ཉོན་མོངས་རང་ཁར་སྤྱད་ནས་ཟན་སྒོང་ལ་ཕུར་བ་འདེབས་པའི་སྡང་ཞེན་ཙམ་གྱིས་ནི་འདྲེ་གདོན་འདུལ་བ་ལྟ་ཞོག ཐ་ན་གཞི་བསམ་སྦྱོར་བ་མཐར་ཐུག་གསུམ་གྱིས་སྡིག་པའི་ལས་རྫོགས་མ་རིག་པར་གྱུར་ནས་ངན་སོང་གི་འབྲས་བུ་བསྐྱེད་པར་འགྱུར་བ་ཡིན་ནོ། །བཞི་པ་རེ་དོགས་ཀྱི་རྫུན་ཕུག་རྡིབ་པ་ནི། དེ་ཡང་སངས་རྒྱས་ཞེས་པ་ནི་སྐྱེ་འགག་གནས་གསུམ་དང་བཅས་པའི་སྐྱོན་ལྡན་པ་ཡིན་མིན་དང་། དབང་པོ་ལྔ་ཡོད་མེད། གཟུང་འཛིན་ཡོད་མེད་སོགས་ཀྱི་མཐའ་ལ་བརྟགས་ཤིང་དཔྱོད་པ་དང་། སངས་རྒྱས་ཀྱི་གོ་དོན། དོགས་ཡུལ་འཁོར་བ་གཏན་ལ་དབབ་པ།འཁྲུལ་སྣང་འཁྲུལ་འཛིན་དང་བཅས་པ་ཐམས་ཅད་བདེན་པར་མ་གྲུབ་པ་སོགས་ཀྱི་སྒོ་ནས་འཁོར་འདས་ཀྱི་ཆོས་ཐམས་ཅད་ཅང་མེད་སྟོང་པ་ཉིད་དུ་གཏན་ལ་ཕབ་ནས་མེད་པའི་རང་བཞིན་རྟོགས་པར་བྱེད་པའོ། །གཉིས་པ་ཆོས་ཐམས་ཅད་གཞི་དབྱིངས་གཅིག་པུའི་རང་བཞིན་དུ་བསྟན་པ་ནི། དང་པོ་གཞིའི་རིག་པ་སྐུ་བཞི་ཡེ་ཤེས་ལྔ་རྫོགས་ཚུལ་དང་། གཉིས་པ་ལམ་གྱི་རིག་པ་སྐུ་བཞི་ཡེ་ཤེས་ལྔ་ཉམས་སུ་ལེན་ཚུལ་གྱི་དོན་ཅན་ཡིན་ནོ། ། དུས་ཡུན་རིང་པོ་ཞིག་ནས་སྟོང་ཉིད་ཀྱི་དོན་གཏན་ལ་ཕབ་ནས་ཐམས་ཅད་མེད་པ་དང་མ་གྲུབ་པར་ཐག་ཆོད་པ་ཙམ་བྱུང་ཞིང་། ཕྱི་ནང་སྣོད་བཅུད་ཀྱི་སྣང་བ་ཐམས་ཅད་རང་ངོས་ནས་སྟོང་པ་ཉིད་དུ་ངེས་པར་བྱེད་པའི་ཚེ། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཀྱི་ངོ་བོ་སྟོང་པ་ཉིད། ངོ་བོ་540

ཛའིལེ ལི ་ལ རྫོགསརི་ཆེ ་པོའི་གགིལིམ་འདྲསག མ་གྱི་སྐོརསྟོང་པ་ཉིད་ཀྱིས་སྣང་སྲིད་འཁོར་འདས་ཀྱིས་བསྡུས་པའི་ཆོས་སུ་སྣང་བ་ཡིན།ངོ་བོ་ཉིད་གཞི་རུ་འགགས་བསྡམ་པར་བྱ་སྟེ། ས་ཆུ་མེ་རླུང་གི་སྣང་གཞི་སྟོང་པ་ཉིད། སྣང་གཞི་སྟོང་པ་ཉིད་ཀྱིས་ས་ཆུ་མེ་རླུང་བཅས་སུ་སྣང་། གཟུགས་སྒྲ་དྲི་རོ་རེག་བྱ་བཅས་ཀྱི་སྣང་གཞི་སྟོང་པ་ཉིད། སྣང་གཞི་སྟོང་པ་ཉིད་ཀྱིས་གཟུགས་སྒྲ་དྲི་རོ་རེག་བྱ་བཅས་སུ་སྣང་། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཀྱི་སྣང་གཞི་སྟོང་པ་ཉིད། སྣང་གཞི་སྟོང་པ་ཉིད་ཀྱིས་སྣང་སྲིད་འཁོར་འདས་ཀྱིས་བསྡུས་པའི་ཆོས་སུ་སྣང་བ་ཡིན། འཁོར་འདས་གཞིའི་སྣང་བ་རུ་འགགས་བསྡམ་པར་བྱ་སྟེ། དཔེར་ན། རྒྱ་མཚོའི་ནང་དུ་གཟའ་སྐར་གྱི་སྣང་བ་རྒྱ་ཆེ་ལ་གྲངས་མང་བ་ཇི་ལྟར་དུ་ཤར་ཡང་། རྒྱ་མཚོ་ལས་མ་འདས་པས་རྒྱ་མཚོའི་རོལ་པ་ལྟ་བུ་དང་། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་རྒྱ་ཆེ་ལ་གྲངས་མང་བ་ཇི་ལྟར་དུ་སྣང་ཡང་།གཞིའི་ཆོས་ཉིད་ལས་མ་འདས་ཤིང་། གཞིའི་ཆོས་ཉིད་ཀྱི་རོལ་པ་ཡིན་པས་ན་རོལ་པ་དང་འཁོར་འདས་ཀྱི་སྤྱི་ཆིངས་གཞི་ཉིད་དུ་འགགས་བསྡམ་པར་བྱ་སྟེ།དཔེར་ན། རྒྱ་མཚོའི་གཟའ་སྐར་དང་གཟུགས་བརྙན་ཐམས་ཅད་ཀྱི་སྤྱི་ཆིངས་ཆུ་ཉིད་དུ་འགགས་བསྡམ་དགོས་པ་དང་། དེ་ལྟར་འགགས་བསྡམས་ན་ཆུ་ལས་མ་འདས་པ་ལྟ་བུ་ཞིག་ཡིན། དེ་ཡང་ཡིན་ཏེ། གཟའ་སྐར་དང་གཟུགས་བརྙན་ཐམས་ཅད་ཀྱི་སྤྱི་ཆིངས་ཆུ་ཉིད་དུ་འགགས་བསྡམ་དགོས་པ་གང་ཞིགནམ་མཁའི་ཁམས་སུ་སྣོད་བཅུད་ཀྱི་སྣང་བ་རྒྱ་ཆེ་བ་གྲངས་མང་བ་ཇི་ལྟར་ཤར་ཡང་ནམ་མཁའ་རུ་འགགས་བསྡམ་དགོས་པས། ནམ་མཁའ་ལས་མ་འདས་པ་ཞིག་ཡིན་པའི་ཕྱིར། དེ་བཞིན་དུ་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་གཞིའི་ཆོས་ཉིད་དུ་འགགས་བསྡམ་དགོས་པས། གཞིའི་ཆོས་ཉིད་ལས་མ་འདས་པ་ཞིག་ཡིན་ཞིང་། སྣང་སྲིད་འཁོར་འདས་ཀྱིས་བསྡུས་པའི་ཆོས་541

ཛཇི མཅས་རྔོགསརིཆེ ཝོའི་ མ ཞ ཛའིཐམས་ཅད་ཀྱི་སྤྱི་ཆིངས་གཞི་ཉིད་དུ་འགགས་བསྡམ་དགོས་པ་ཡིན། མདོར་ན་སྣངསྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཆོས་ཉིད་ཀྱི་རོལ་པ་དང་། ཆིངས་པ་དང་། ཁྱབ་པ་དང་། བརྡལ་བ་ཉིད་ཀྱི་དཔེ་དང་དཔེ་ཅན་ཡིན་པའི་ངང་ཚུལ་ཇི་ལྟ་བ་བཞིན་དུ་ཤེས་པར་བྱའོ། །གྲོལ་འཁྲུལ་གྱི་རྣམ་དབྱེ་བསྟན་པ་ནི། སངས་རྒྱས་ནི་གཞི་ལ་དབང་བསྒྱུར་པ་དང་། སེམས་ཅན་ནི་མ་རིག་པའི་དབང་གིས་འཁྲུལ་བ་ཡིན་ཞིང་།རིག་མ་རིག་གཉིས་ལ་བརྟེན་ནས་དེ་གཉིས་ཀྱི་ཁྱད་པར་བྱུང་བ་ཡིན། སངས་རྒྱས་ཀྱིས་ནི་གཞི་བདེ་གཤེགས་སྙིང་པོའི་གནས་ལུགས་ཇི་ལྟ་བ་བཞིན་དུ་མཐོང་ཞིང་རིག་པ་ཡིན་པས། སངས་རྒྱས་སུ་འབྱུང་བ་དང་། སེམས་ཅན་ནི་མ་རིག་ཅིང་མ་རྟོགས་པའི་དབང་གིས་སེམས་ཅན་དུ་བྱུང་བ་ཡིན་པ་སྟེ། དོན་ལ་ཡེ་གཞི་གདོད་མའི་མགོན་པོ་ཀུན་ཏུ་བཟང་པོ་ཉིད་ནི་སྐུ་བཞི་ཡེ་ཤེས་ལྔའི་བདག་ཉིད་ཅན་ཡིན་ནོ། །དངཝོ་གཞིའི་རིག་པ་སྐུ་བཞི་ཡེ་ཤེས་ལྔ་རྫོགས་ཚུལ་ནི། ངོ་བོ་སྟོང་པ་སྤྲོས་པའི་ཕྲོཐའ་ཐམས་ཅད་དང་བྲལ་བའི་ཆ་དེ་ལ་ཆོས་སྐུའོ། ། རང་བཞིན་གྱི་གསལ་མདངས་མ་འགགས་པའི་ཆ་དེ་ལ་ལོངས་སྐུའོ། ། ཐུགས་རྗེ་རྩལ་སྣང་རང་སར་གྲོལ་བའི་ཆ་དེ་ལ་སྤྲུལ་སྐུའོ། ། དེ་ལྟ་བུའི་སྐུ་གསུམ་དབྱེར་མེད་ཀྱི་གཞི་དེ་ཉིད་འཁོར་འདས་ཀུན་ལ་ཁྱབ་ཅིང་བརྡལ་བའི་ཆ་དེ་ལ་ངོ་བོ་ཉིད་སྐུ་སྟེ་སྐུ་བཞིའོ། ། སྟོང་པ་དེ་ཆོས་ཐམས་ཅད་ཀྱི་གོ་འབྱེད་པའི་ཆ་དེ་ལ་ཆོས་དབྱིངས་ཀྱི་ཡེ་ཤེས་སོ། ། སྟོང་པ་དེ་སྟོང་པ་བེམ་སྟོང་དུ་མ་སོང་བར་དྭངས་གསལ་མེ་ལོང་ལྟ་བུའི་ཆ་དེ་ལ་དྲངས་གསལ་རྙོག་མ་དང་བྲལ་བས་མེ་ལོང་ལྟ་བུའི་ཡེ་ཤེས་སོ། ། གཞིའི་ཆོས་ཉིད་དེའི་དབྱིངས་སུ་འཁོར་འདས་ཀྱིས་བསྡུས་པའི་ཆོས་ཐམས་ཅད་མེད་མཉམ་དག་མཉམ་གྱི་རོལ་པའི་ཆ་དེ་ལ་མཉམ་པ་ཉིད་ཀྱི་ཡེ་542

ཛའིལེ ཝཱ ་ལ རྫོགས་པ་ཆེ ་པོའི་གགིལིམ་འདྲསག མ་གྱི་སྐོརཤེས་སོ། ། ཇི་ལྟ་བ་མཁྱེན་པའི་ཡེ་ཤེས་ཀྱིས་གཞི་ལ་དབང་བསྒྱུར་ཏེ་གཞིའི་བཞུགས་ཚུལ་མཁྱེན་ཞིང་། ཇི་སྙེད་པ་གཟིགས་པའི་ཡེ་ཤེས་ཀྱིས་ལམ་ལ་དབང་བསྒྱུར་ཏེ་ལམ་གྱི་གནས་ཚུལ་མཁྱེན་པ་དང་། ཇི་ལྟ་ཇི་སྙེད་ཀྱི་ཡེ་ཤེས་ཀྱི་གོ་མ་འགགས་པས་འཁོར་འདས་ལམ་གསུམ་ལ་དབང་བསྒྱུར་པའི་ཆ་དེ་ལ་སོ་སོར་རྟོགས་པའི་ཡེ་ཤེས་སོ། ། དོན་དམ་ཆོས་ཉིད་ངོ་བོ་གདོད་ནས་དག་པ་དང་།ཀུན་རྫོབ་གློ་བུར་གྱི་དྲི་མའི་ཁམས་ཀྱི་ཆ་ནས་དག་པ་དང་། གཟུང་འཛིན་གཉིས་སྣང་གི་རྟོག་པ་རང་སར་གྲོལ་བའི་ཆ་དེ་ལ་བྱ་བ་གྲུབ་པའི་ཡེ་ཤེས་ལྔའི་བདག་ཉིད་ཅན་དུ་རང་བྱུང་ཉིད་དུ་གྲུབ་པ་ཡིན་ནོ། །གཉིས་པ་ལམ་གྱི་རིག་པ་སྐུ་བཞི་ཡེ་ཤེས་ལྔའི་བདག་ཉིད་ཅན་དེ་ཉམས་སུ་ལེན་པ་ནི། རང་བྱུང་གི་སངས་རྒྱས་སུ་གྲོལ་བའི་ལམ་རིག་པ་སྐུ་བཞི་ཡེ་ཤེས་ལྔའི་བདག་ཉིད་ཅན་མངོན་དུ་བྱེད་པ་དེ་ལ། རིག་པའི་ངོ་བོ་ཁྱབ་བརྡལ་ནམ་མཁའི་ཁོར་ཡུག ཡུལ་མེད་ཟང་ཐལ་ཆེན་པོ། གཞི་མེད་རྩ་བྲལ་གྱི་རོལ་པ་།འཁོར་འདས་ཀུན་ཁྱབ་ཀྱི་བདག་ཉིད་ཆེན་པོ་དེ་ཉིད་ཆོས་སྐུ་སྤྲོས་པ་དང་བྲལ་བའོ། ། དེའི་རང་བཞིན་རང་གསལ་གྱི་ཆ་དེ་ལ་ལོངས་སྐུའོ། ། ཡེ་ཤེས་ཀྱི་གསལ་སྒོ་མ་འགགས་པར་ངོ་རང་ཤེས་ཀྱི་ཤེས་པ་གོ་མ་འགགས་ཤིང་ཧ་རང་གོའི་གོ་བ་མ་འགགས་པའི་ཆ་དེ་ལ་སྤྲུལ་སྐུའོ། ། དེ་ལྟ་བུའི་སྐུ་གསུམ་དབྱེར་མེད་ཀྱི་གཞི་དེ་ཉིད་འཁོར་འདས་ཀྱི་སྤྱི་གཞིར་གྱུར་པའི་ཆ་དེ་ལ་ངོ་བོ་ཉིད་སྐུ་སྟེ་སྐུ་བཞིའོ། །དང་པོ་གཞི་ལྟ་བས་གཏན་ལ་དབབ་པའི་ཚེ། འཁོར་འདས་ཆོས་ཉིད་ཀྱི་དབྱིངས་སུ་རོ་གཅིག་པའི་ངང་ཚུལ་ཇི་ལྟ་བ་བཞིན་དུ་རྟོགས་པ་དེ་ལ་ཆོས་ཀྱི་དབྱིངས་ཀྱི་ཡེ་ཤེས་དང་། སྟོང་པ་བེམ་སྟོང་དུ་མ་སོང་བ་དྭངས་གསལ་རྙོག་མ་དང་བྲལ་ཞིང་ཅིར་ཡང་འཆར་དུ་རུང་བ་མེ་ལོང་གི་གཡའ་དང་བྲལ་བ་ལྟ་བུ་ལ་མེ་ལོང་ལྟ་བུའི་ཡེ་ཤེས་དང་། འཁོར་འདས་སྟོང་ཉིད་ཆེན་པོར་མེད་མཉམ་543

ཝཾ མཅས་རྫོགས་པ་ཆེནཡོའི་རྣམགཞགཝཾདག་མཉམ་དུ་ཡོད་པའི་ངང་ཚུལ་ཇི་ལྟ་བ་བཞིན་དུ་ཤེས་པ་དེ་ལ་མཉམ་པ་ཉིད་ཀྱི་ཡེ་ཤེས་དང་། རིག་རྩལ་སོ་སོར་རྟོགས་པའི་ཡེ་ཤེས་ཀྱི་གསལ་སྒོ་གོ་མ་འགགས་པ་དེ་ལ་སོ་སོར་རྟོགས་པའི་ཡེ་ཤེས་དང་། རིག་པ་ལ་རང་དབང་བསྒྱུར་པའི་ཚེ། ངོ་བོ་ཡེ་དག་དང་རང་བཞིན་རྣམ་དག་ཏུ་མཐོང་ཞིང་གཉིས་སྣང་གི་རྟོག་པ་ཐམས་ཅད་ཡེ་གྲོལ་འདུས་མ་བྱས་པའི་དབྱིངས་སུ་དག་ཅིང་དག་པགཉིས་ལྡན་གྱི་བྱ་བ་རང་གྲུབ་པ་དེ་ལ་བྱ་བ་གྲུབ་པའི་ཡེ་ཤེས་ཞེས་བྱའོ། །ཤུགས་ལ་འཕྲིན་ལས་བཞི་ཡང་ལྷུན་གྱིས་གྲུབ་པ་སྟེ། རིག་པའི་ཡེ་ཤེས་མངོན་སུམ་དུ་མཐོང་བའི་ཚེ། ཉོན་མོངས་པ་ཁྲི་བཞི་སྟོང་དང་། དེས་བསྐྱེད་པའི་ནད་གདོན་འགལ་རྐྱེན་བར་ཆད་ཐམས་ཅད་ཞི་བས་ན་ཞི་བའི་འཕྲིན་ལས་དང་།ལུང་དང་རྟོགས་པའི་ཡོན་ཏན་ཐམས་ཅད་རྒྱས་པས་ན་རྒྱས་པའི་འཕྲིན་ལས་དང་། སྣང་སྲིད་འཁོར་འདས་ཐམས་་ཅད་རིག་པ་ཆོས་ཉིད་ཀྱི་ཀློང་དུ་དབང་བསྒྱུར་པས་ན་དབང་གི་འཕྲིན་ལས་དང་། གཟུང་འཛིན་གཉིས་སྣང་གི་རྟོག་པ་དང་དེས་བསྐྱེད་པའི་དགྲ་གདོན་བགེགས་ཚོགས་ཐམས་ཅད་རིག་པ་ཆོས་ཉིད་ཀྱི་དབྱིངས་སུ་སྒྲོལ་བས་ན་དྲག་པོའི་འཕྲིན་ལས་ཞེས་བྱ་བའོ། ། ཞི་བའི་འཕྲིན་ལས་དང་། རྒྱས་པའི་འཕྲིན་ལས། དབང་གི་འཕྲིན་ལས། དྲག་པོའི་འཕྲིན་ལས་བཅས་ལ་འཕྲིན་ལས་བཞི་ཟེར་ཞིང་། ལས་བཞི་ལྷུན་གྱིས་གྲུབ་པ་ཡིན་ནོ། ། དེ་ཡང་འདིའི་ཡིན་ལུགས་ཇི་ལྟ་བ་བཞིན་དུ་ཤེས་དགོས་ཤིང་། གལ་སྲིད་འདིའི་ཡིན་ལུགས་མ་ཤེས་ན་ཤེས་པ་བཟོ་མེད་ཙམ་ལམ་དུ་བྱེད་པ་མང་ཡང་།དེ་ལ་བརྟན་པ་ཐོབ་ཀྱང་གཟུགས་ཁམས་དང་གཟུགས་མེད་ཀྱི་ཁམས་ཏེ་ཁམས་གོང་མ་གཉིས་སུ་འཕེན་པའི་དགེ་བ་ཙམ་ཡིན་ན་ཡང་། ཐར་པ་དང་རྣམ་མཁྱེན་གྱི་གོ་འཕང་མི་འཐོབ་པ་སྟེ། དེ་ནི་སྟོང་ཉིད་དང་ལྟ་བ་མ་རྟོགས་པའི་སྐྱོན་གྱིས་བཅིངས་པའི་རྟགས་ཡིན། འཁོར་འདས་ཀྱིས་བསྡུས་པའི་ཆོས་544

ཐོའིམེ ཝཱ ་པ རྫོ སརི་ཆེ ་པོའི་གགིལིམ་འདྲསག མ་གྱིལྷརཐམས་ཅད་ཆོས་ཉིད་དེ་བཞིན་ཉིད་ཀྱི་ངང་དུ་རོ་གཅིག་ཅིང་མེད་མཉམ་དང་དག་མཉམ་གྱི་ངང་ཚུལ་ཇི་ལྟ་བ་བཞིན་དུ་ཤེས་པ་ལ་ཇི་ལྟ་བ་མཁྱེན་པའི་ཤེས་རབ་ཟེར་ཞིང་། རིག་པའི་ངོ་བོ་དེའི་ངང་དུ་གནས་ཀྱང་ཐོམ་ཡོ་རེ་བ་ཅི་ཡང་མི་གོ་བ་ཞིག་མ་ཡིན་པར་ཡུལ་གྱིས་མི་གོས་པ་དང་། ཡུལ་མི་འཛིན་པ། ཡུལ་མི་གཅོད་པ། ཡུལ་གྱི་དབང་དུ་མི་འགྱུར་བ་དེ་ནི་ཇི་སྙེད་པ་གཟིགས་པ་ཞེས་བྱའོ། ། དེ་ཡང་སེམས་ཞེས་བྱ་བ་ནི་འཁོར་འདས་རང་རྒྱུད་ཅན་བདེན་གྲུབ་པར་བལྟ་ཞིང་སྣང་བ་ལ་དངོས་པོར་འཛིན་པའི་གཞི་མ་རིག་པ་ཡིན་ཞིང་། དེ་ལས་སེམས་བྱུང་གི་རྟོག་པ་ནི་སྐྱེ་འགགས་ཅན་ཡུལ་དང་འདྲེས་པ་དང་། ཡུལ་གྱིས་གོས་པ་དང་། ཡུལ་འཛིན་པ་དང་། ཡུལ་གཅོད་པ་དང་། ཡུལ་གྱི་དབང་དུ་འགྱུར་བ་ཞིག་ཡིན་པར་གྲགས་སོ། ། ཐོག་མའི་སྤྱི་གཞི་ནམ་མཁའ་ལྟ་བུ་ནི།ངོ་བོ་སྟོང་པ་དང་། རང་བཞིན་གསལ་བ། ཐུགས་རྗེ་ཅིར་ཡང་འཆར་དུ་རུང་བའི་ནུས་པ་ཅན་ཞིག་ཡིན་ཞིང་། གཞི་དེའི་རང་བཞིན་གྱི་ཆ་ལས་རླུང་(སྐབས་འདིའི་རླུང་ཞེས་པ་ནི། རྣམ་ཤེས་དང་ཐ་མི་དད་པ་ཞིག་ཡིན་ཏེ། ས་ར་ཧ་པས།རླུང་དང་རྣམ་ཤེས་གཉིས་ཐ་དད་མེད་དེ། རྣམ་ཤེས་བསྒོམ་ན་རླུང་ཤུགས་ལ་ཆོད་ནས་རྒྱལ་བའི་དགོངས་པ་འཆར། ཞེས་དང་། རྒྱལ་སྲས་ཌོམ་བི་ཧེ་རུ་ཀས། ངོ་བོ་གཅིག་ལ་མཚན་ཉིད་ཐ་དད་དེ། རྣམ་ཤེས་རིག་པ་ཡིན། རླུང་དེ་སྐྱེད་བྱེད་བེམ་པོ་ཡིན། ཞེས་དང་། གསང་འདུས་ལས། དོན་བྱེད་གཅིག་ལ་མཚན་ཉིད་གཉིས། ། རང་རིག་མཚན་ཉིད་དྲན་ཅིང་གསལ། ། རླུང་གི་མཚན་ཉིད་བསྐྱོད་འཁྲུལ་བེམ། ། དེ་གཉིས་སྟོང་པའི་དཔེར་བརྗོད་ནི། ། རིག་པ་འཕྱེ་བོ་མིག་ཅན་འདྲ། ། རླུང་ནི་མིག་མེད་རྟ་ཕོ་འདྲ། ། དེ་གཉིས་བསྡོངས་པས་ཕྱོགས་བཞིར་འགྲོ། ། ཞེས་གསུངས་པའི་ཕྱིར། རླུང་ཞེས་པ་ནི་རྣམ་ཤེས་དང་ཐ་མི་དད་པ་ཞིག་ལ་གོ་དགོས་ཏེ། དཔེར་ན་རླུང་ནི་མི་མིག་ཡོད་ཞ་བོ་ལྟ་བུ་545

ཛའི མ་ཆོས་རྫོགས་པ་ཆེ ཡོའི་ མགཞགཛའིདང་། རྣམ་ཤེས་ནི་རྟ་ལོང་བ་ལྟ་བུ་ཡིན་པ་དང་། མི་མིག་ཡོད་ཞ་བོ་དེ་ཉིད་ཀྱིས་རྟ་ལོང་བར་ཁ་ལོ་སྒྱུར་བཞིན་ཕྱོགས་བཞིར་བསྐྱོད་པ་ལྟར། རླུང་གིས་རྣམ་ཤེས་བསྐྱོད་ནས་འཁྲུལ་བར་བྱེད་པ་ཡིན་པས། རླུང་ཟིན་ན་རྣམ་ཤེས་ཟིན་པ་དང་། དེ་ལ་བརྟེན་ནས་བདེ་གསལ་མི་རྟོག་པའི་ཡེ་ཤེས་སྐྱེ་བ་ཡིན་ནོ། ། )འོད་ཟེར་ལྔའི་དྲྭ་བ་ཅན་གྱིས་ལྷུན་གྲུབ་འོད་ལྔའི་སྣང་བ་བསྐྱོད་ཅིང་། ངོ་བོའི་འཆར་གཞི་བྱས་ཏེ་ཕྱི་གསལ་དུ་ཤར་བའི་ཚེ། ཐུགས་རྗེའི་ཆ་ལས་ཡུལ་དུ་དཔྱོད་ནུས་པའི་ཤེས་པ་ཟུང་ཕྲ་བ་ཞིག་འབྱུང་བ་དེ་ལ་མ་སྨིན་པའི་རིག་པ་ཡང་ཟེར་བ་དང་། ངོ་འཕྲོད་ན་ཡར་སངས་རྒྱས་ཀྱི་གོ་འཕང་ཐོབ་པ་དང་། ངོ་མ་འཕྲོད་ན་མར་ཁམས་གསུམ་འཁོར་བའི་གནས་སུ་འཕེན་པར་བྱེད་པ་ཡིན།ཀུན་ཏུ་བཟང་པོས་སྐད་ཅིག་དང་པོར་ཤེས་པ་དེ་རིག་པར་སྐྱེས་ཤིང་། སྐད་ཅིག་གཉིས་པར་འོད་ལྔ་རང་སྣང་དུ་ཤེས། སྐད་ཅིག་གསུམ་པར་གཞི་ཐོག་ཏུ་ཐིམ་ནས་དོན་གཉིས་མཐར་ཕྱིན་གྱིས་སངས་རྒྱས་ཀུན་ཏུ་བཟང་པོའི་གོ་འཕང་མངོན་དུ་བརྙེས་པ་ཡིན། དེ་ལ་ཡང་གཞོན་ནུ་བུམ་སྐུའི་ཁྱད་ཆོས་དྲུག་དང་ལྡན་པ་ཡིན་ཞིང་། ཁྱད་ཆོས་དྲུག་གང་ཞེ་ན། གཞི་ལས་འཕགས་པ་དང་།རང་ངོར་སྣང་བ་དང་། བྱེ་བྲག་བྱེད་པ་དང་། བྱེད་ཐོག་ཏུ་གྲོལ་བ་དང་།གཞན་ལས་མ་བྱུང་བ་དང་། རང་སར་གནས་པ་སྟེ་དྲུག་གོ ། འདིའི་སྐོར་འདིར་རྒྱས་པར་བཤད་ན་ཡིག་ཚོགས་ཤིན་ཏུ་མང་བས། ཤེས་པར་འདོད་པ་དག་གིས་རྫོགས་ཆེན་གྱི་གཞུང་ཁུངས་མ་རྣམས་ལ་གཟིགས་པར་བྱའོ། །གསུམ་པ་ཕྱལ་པ་མཉམ་ཉིད་སྤྲོས་པའི་སྐྱོན་གྱིས་མ་གོས་པ་ཞེས་པ་ནི།ཇི་སྐད་དུ། རིན་ཆེན་རིགས་ཀྱི་དམ་ཚིག་ཏུ། ། སྦྱིན་པ་རྣམ་བཞི་རྟག་ཏུ་སྦྱིན། ། ཞེས་གསུངས་པ་ལྟར། དབང་གི་སྔོན་འགྲོའི་དམ་ཚིག་ཁས་བླངས་ནས་རྟག་ཏུ་བརྩོན་པ་ནི་ཤིན་ཏུ་གལ་ཆེ་བ་ཞིག་ཡིན་པས། དང་པོ་བསང་ལྟ་བུ་ལ་546

ཛའིལེ ཝཱ ་ལ རྫོགས་པ་ཆེ ་པོའི་གཞི་ལམ་འབྲསག མ་གྱིསྤོརབདག་སྒྱུ་མ་མཁན་ལྟ་བུ་ཡི་དམ་གང་རུང་གི་སྐུ་རུ་ལམ་གྱིས་གསལ། སྒྱུ་མའི་རྫས་སྔགས་ལྟ་བུར་སྦྱང་སྔགས་ཀྱིས་བསང་རྫས་མེ་ཐབ་དང་བཅས་པ་སྟོང་པར་སྦྱངས། སྤེལ་སྔགས་ཀྱིས་གཟུགས་སྒྲ་དྲི་རོ་རེག་བྱའི་དངོས་པོ་མ་ཚང་བ་མེད་པས། ས་དང་བར་སྣང་ནམ་མཁའི་ཁམས་གང་བར་བསམ་ལ་ནམ་མཁའ་མཛོད་དུ་བསྒྱུར་པ་སྒྱུ་འཕྲུལ་དང་། ལྟད་མོ་མཁན་ལྟ་བུ་ནི་དཀོན་མཆོག་སྲིད་ཞིའི་མགྲོན་རྣམས་ནམ་མཁའ་ལ་སྐར་ཚོགས་བཀྲ་བ་བཞིན་དང་། མགོན་པོ་ཡོན་ཏན་གྱི་མགྲོན་རྣམས་བར་སྣང་ལ་སྤྲིན་ཕུང་འཐིབས་པ་ལྟ་བུ་དང་། ས་གཞི་ལས་ཅུང་ཟད་འཕགས་པར་བགེགས་རིགས་ལན་ཆགས་ཀྱི་མགྲོན་རྣམས་མཁའ་ལ་ཉི་རྡུལ་འཁྲིགས་པ་ལྟ་བུ་དང་། ས་གཞིའི་སྟེང་དུ་རིགས་དྲུག་སྙིང་རྗེའི་མགྲོན་རྣམས་ལྷ་མིའི་ཁྲོམ་ཚོགས་པ་ལྟར་འདུས་པར་བསམ། དེ་ནས་མགྲོན་དེ་དག་གི་དབང་པོ་དྲུག་ཆུ་སྣོད་ལྟ་བུའི་ཀློང་དུ་བསང་རྫས་བཤམས་པའི་དངོས་པོ་ཡིད་ལ་གང་འདོད་པའི་ལོངས་སྤྱོད་དུ་སྤྲུལ་ནས་ཕུལ། དབང་པོ་དྲུག་དབྱིངས་སུ་མ་ཞིག་པའི་བར་དུ་གཟའ་སྐར་ཤར་བ་བཞིན་ཟད་མི་ཤེས་པར་འབྱུང་བའི་རང་བཞིན་དུ་གྱུར་པར་བསམ། དེ་དག་ཐམས་ཅད་དགའ་ཞིང་མགུ་ནས་རབ་ཏུ་མཉེས་ཤིང་། བག་ཆགས་དག་ཅིང་རྨུག་པ་སངས་ནས་ཅི་བསྒོས་བཀའ་ཉན་ཞིང་སྡོང་གྲོགས་མཐུན་རྐྱེན་བསྒྲུབ་པར་བསམ མཐར་སྒྱུ་མའི་འཕྲུལ་འཁོར་གྱི་དབྱིངས་སུ་ཞིག་པ་ལྟར་མཆོད་མཁན་བདག་དང་།མཆོད་པའི་རྫས། མཆོད་ཡུལ་གྱི་མགྲོན་ཐམས་ཅད་མི་དམིགས་པའི་ངང་ལ་བཞག་ནས་བསྔོ་སྨོན་གྱི་རྒྱས་གདབ་པར་བྱའོ། །༡ སྔ་དྲོར་ཆུ་སྦྱིན་པ་ནི། བདག་སྒྱུ་མ་ལྟ་བུའི་ཡི་དམ་རྒྱལ་བ་ཤཱཀྱ་ཐུབ་པའམཡང་ན་ཐུགས་རྗེ་ཆེན་པོ་སྐུ་མདོག་ཕྱག་མཚན་རྒྱན་ཆ་ལུགས་མ་འདྲེས་ཡོངས་སུ་རྫོགས་པ་ཇི་ལྟ་བ་བཞིན་དུ་གསལ་བཏབ། དེ་བཞིན་དུ་རྫས་རྣམས་547

ཛའི མ་ཆོས་རྫོགས་ལ་ཆེ ཡོའི་ མགཞགཛ〉སྦྱང་སྔགས་ཀྱིས་ཆུ་སྣོད་དང་བཅས་པ་སྟོང་པར་སྦྱངས། སྟོང་པའི་ངང་ལས་ཏྲྂཿལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་རྫས་དེ་ཉིད་བསྐྱེད་པའི་སྟེང་དུ་ཨོཾ་དཀར་ཨཱཿདམར་ཧཱུཾཿམཐིང་གསུམ་བརྩེགས་མར་གསལ་བཏབ།སྤེལ་སྔགས་ཀྱིས་སྤེལ་བ་དང་ཆབས་ཅིག་ཏུ་དབྱིངས་ནས་ཨོཾ་དཀར་ཨཱཿདམར་་ཧཱུཾ་མཐིང་གི་ཆར་བབས་པ་དང་། ཡི་དམ་ལྷའི་ཕྱག་གི་མཐིལ་ནས་བདུད་རྩིའི་རྒྱུན་བྱུང་བས་སྣོད་ནང་གི་ས་བོན་ལ་བདག་ཐིམ་པས་བདེ་སྟོང་ཟག་པ་མེད་པའི་ཡེ་ཤེས་ཀྱི་བདུད་རྩི་དཀར་ལ་དམར་བ་ཅུང་ཟད་སྔོ་ཤས་ཆགས་པ།ཚོགས་དྲུག་གི་ཡུལ་དུ་གཟུགས་སྒྲ་དྲི་རོ་རེག་བྱའི་མཆོད་རྫས་མ་ཚང་བ་མེད་པར་གསལ་བཏབ། དཀོན་ མཆོག་སྲིད་ཞི་ དང་། མགོན་པོ་ཡོན་ཏན།བགེགས་རིགས་ལན་ཆགས། རིགས་དྲུག་སྙིང་རྗེའི་མགྲོན་དེ་དག་ལ་ཕུལ་བས་ལྗགས་རྡོ་རྗེ་དང་འོད་ཟེར་གྱི་སྦུ་གུའི་རྣམ་པ་ཅན་གྱིས་གསོལ་ནས་ཕམ་རྒྱལ་འཐབ་རྩོད་མེད་པར་ཐོབ་སྟེ་དགའ་ཞིང་མགུ་ནས་ཡི་རང་བར་བསམ། ལྷག་མ་ཡི་དྭགས་ཀྱི་རྒྱལ་པོ་ཁ་ལ་མེ་འབར་བ་མང་པོར་ཕུལ་བར་བསམ་ལ་བསྔོས་པས་ཐམས་ཅད་ངོམས་ཤིང་ཚིམ་ནས་འཁྲུལ་སྣང་བག་ཆགས་ངན་པ་ཐམས་ཅད་ཀྱི་རྒྱུན་ཆད་ནས་སངས་རྒྱས་པར་བསམ་པ་དང་། མཐར་དབྱིངས་སུ་བསྡུ་ཞིང་བསྔོ་སྨོན་བྱའོ། །༢ དགོང་མོར་གསུར་སྦྱིན་པ་ནི། བདག་ཡི་དམ་འཕགས་པ་སྤྱན་རས་གཟིགས་སྐུ་མདོག་དཀར་པོ་ལོངས་སྐུའི་རྒྱན་ཆས་ཅན་འཇའ་ལུས་སྒྱུ་མའི་སྐུ་རུ་གསལ་བཏབ། མདུན་གྱི་གསུར་རྫས་མེ་ཐབ་དང་བཅས་པ་སྟོང་པར་སྦྱངས།སྟོང་པའི་ངང་ལས་རྂ་ལས་མེ་ཐབ་རྒྱ་ཆེ་ལ་ཁྱོན་ཡངས་པའི་ནང་དུ་གསུར་རྫས་རྣམས་མགྲོན་རིགས་ཀུན་གྱི་དབང་པོ་དྲུག་གི་དབྱིངས་སུ་གཟུགས་སྒྲ་དྲི་རོ་རེག་བྱ་མི་ཟད་པ་ནམ་མཁའ་མཛོད་དུ་སྤྲུལ། དེ་ནས་ལྟད་མོ་མཁན་ལྟ་བུའི་མགྲོན་548

འཇིལེ ཝཱ ་པ རྫོགས་པ་ཆེན་པོའི་གགིལྡམ་འབྲསག མ་གྱི་སྐོརབཞི་སྤྱན་དྲངས། དེ་དག་ཐམས་ཅད་གང་ལ་གང་མཁོའི་ལོངས་སྤྱོད་འབད་མེད་དུ་ཐོབ། མགྲོན་གོང་མ་གཉིས་ཀྱི་ཐུགས་བདེ་སྟོང་གི་རོས་ཚིམ། མཆོག་དང་ཐུན་མོང་གི་དངོས་གྲུབ་ཐོབ་པ་དང་། འོག་མ་གཉིས་པོ་གྲོལ་བ་ཐོབ་པར་བསམ། མཐར་འཁོར་གསུམ་དམིགས་པ་མེད་པའི་ངང་དུ་རྒྱས་བཏབ་ནས་དགེ་བ་བསྔོ་བར་བྱའོ། །༢ སྲོད་ལ་ལུས་སྦྱིན་པ་ནི། དེ་ཡང་མི་ལ་མཚོན་ན་འཇིག་རྟེན་འདིར་ཆེས་རིན་པོ་ཆེ་ཉིད་དུ་མཐོང་ནས་གཅེས་པ་ནི་ལུས་འདི་ཡིན་ཞིང་། དེ་སྦྱིན་པ་ནི་མཆོད་སྦྱིན་ཐམས་ཅད་ཀྱི་ཕུལ་དུ་གྱུར་པ་ཞིག་ཡིན་པ་དང་། དེ་སྦྱིན་པར་བཏང་ན་དམིགས་བཅས་བསོད་ནམས་ཀྱི་ཚོགས་དེ་ལ་བརྟེན་ནས་དམིགས་མེད་ཡེ་ཤེས་ཀྱི་ཚོགས་ངང་གིས་རྫོགས་པ་ཡིན། དེའི་ཕྱིར་དང་པོར་རང་གི་ལུས་འདི་འཚོ་བ་སྣུམ་པ་བཀྲག་མདངས་དང་ལྡན་པ་སྟོང་གསུམ་དུ་མཉམ་པ་གཅིག་ཏུ་བསྐྱེད། དེའི་དབུས་སུ་རྩ་དབུ་མ་ཁང་སྟོང་དུ་ཀ་བ་བཙུགས་པ་ལྟ་བུ།ཡར་སྣེ་སྤྱི་བོ་རྒྱ་མཐོང་གི་ཁ་ཕྱེས་པ་ལྟ་བུ་དང་། མར་སྣེ་ལྟེ་འོག་གཉེར་བོ་ཆེ་ན་སྙུག་མའི་ཚིགས་འགགས་པ་ལྟར་དུ་ཡོད་པ། དེ་ཡང་མཚན་ཉིད་བཞི་དང་ལྡན་པའི་སྙིང་གའི་ཐད་དུ་རླུང་སེམས་རྣམ་པར་ཤེས་པའི་ངོ་བོ་ཐིག་ལེ་དཀར་པོ་བྱ་མ་སར་གྱི་སྒོ་ང་ལྟ་བུ་གསལ་ལ་འཚེར་བ་སྣུམ་ལ་འདྲིལ་བ། འཕར་ལིང་ལིང་བྱེད་པ་ཞིག་ཏུ་གསལ་བཏབ་སྟེ་སྐར་མདའ་ཆད་པ་ལྟར། ཕཊཿདང་པོས་དབྱིངས་སུ་བསྲེས། གཉིས་པས་དབྱིངས་ནས་བཞེངས། གསུམ་པས་སྐད་ཅིག་གིས་ཆུ་ལས་ཆུ་བརྡོལ་བ་བཞིན་དུ་མ་ཅིག་ཁྲོས་མ་ནག་མོ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། ཕྱག་གཡས་པས་སྣང་བ་དབང་སྡུད་ཀྱི་གྲི་གུག་ནམ་མཁར་ཕྱར་བ། གཡོན་པས་ཁམས་གསུམ་ཁྲག་ཏུ་རོལ་པའི་ཐོད་ཁྲག་ཐུགས་ཀར་འཛིན་པ། ཞབས་གཡས་སྐུམ་པའི་རྟིང་པ་བྷ་གར་གཏད་པ།549

ཐོའི མ་ཆོས་རྫོ ས་ལ་ཆེ བསྒོའི་ མ ག4〉གཡོན་བརྐྱངས་པའི་ཚུལ་གྱིས་པད་ཉི་རོའི་གདན་ལ་བཛིས་པ། ཞལ་གདངས་ལྗགས་འདྲིལ་རྣོ་དཀར་གྱི་མཆེ་བ་གཙིགས་པ། སྨ་ར་དང་སྨིན་མ་ལས་རྡོ་རྗེའི་མེ་འབར་བ། སྤྱན་གསུམ་སྡང་མིག་ཏུ་གཡོ་བ། ཁྲོ་གཉེར་ཆུའི་རླབས་བཞིན་དུ་འཁྲིགས་པ། དབུ་སྐྲ་དམར་སེར་སྲིད་པའི་རྩེ་མོ་རུ་འཁྱིལ་བའི་ཀློང་ན་ཕག་ཞལ་ནག་པོས་ངུར་སྒྲ་བསྒྲགས་པས་སེམས་ཅན་ཐམས་ཅད་གཏི་མུག་གི་གཉིད་ལས་དཀྲོགས་པར་བྱེད་ཅིང་། ཡབ་ཧེ་རུ་ཀའི་ངོ་བོ་ཁ་ཊྭཱཾ་རྩེ་གསུམ་མཆན་ཁུང་གཡོན་པར་བརྟེན་པ། དུར་ཁྲོད་ཀྱི་ཆས་བརྒྱད་དང་རུས་པའི་རྒྱན་དྲུག་གིས་སྤྲས་པ། ཡེ་ཤེས་ཀྱི་མེ་དཔུང་འབར་བའི་ཀློང་ན་སྣང་སྟོང་ཡེ་ཤེས་སྒྱུརྫིམའི་སྐུ་རུ་བསྒོམ། དེའི་ཕྱག་གཡས་གྲི་གུག་ཚད་པ་ཏྲེམ་གྱིས་རོ་དེ་ཐང་ལ་འགྱེལ་བའི་པགས་པ་ཧྲལ་གྱིས་བཤུས་ནས་ས་གཞི་དང་མཉམ་པར་བརྡལ། དེའི་སྟེང་དུ་སྐུ་གསུམ་གྱིས་མཚོན་པའི་རང་བྱུང་གི་ཐོད་སྒྱེད་སྐམ་རློན་རྙིད་གསུམ་རི་རབ་དང་མཉམ་པ་གསུམ་གྱི་ཁར་ཐོད་པ་དེ་སྒར་གྱིས་བཀོག་ནས་ཐོད་སྒྱེད་ཀྱི་སྟེང་དུ་བཀལ་བའི་ནང་དུ་གཟུགས་ཕུང་འཕངས་ནས་སིལ་བུར་བྱས་པས་ཐོད་སྒྱེད་ཀྱི་འོག་ཏུ་ཡོཿདང་རྂཿལས་རླུང་གཡོས། མེ་འབར་བས་ཐོད་པ་དྲོས་ཏེ་ཞུ་ཞིང་ཁོལ་བའི་ལྦུ་བ་ཕྱི་རོལ་དུ་ལུད་ནས་ཞིང་ལྤགས་ཀྱི་གཞི་ལ་བབ་པས། བཟའ་བ་ཤའི་རི་བོ། བཏུང་བ་ཁྲག་གི་རྒྱ་མཚོ། བཅའ་བ་རུས་པའི་གྲམ་ཁྲོད། ལྡག་པ་ཚིལ་ཞུན་གྱི་ཕུང་པོ། གཞིབ་པ་རྐང་དང་ལྷ་བ་བཅས་ཀྱིས་ཤར་ལྷོ་ནུབ་བྱང་གི་ས་དང་བར་སྣང་ཐམས་ཅད་དུ་གང་བ་དེ་ཉིད་འདོད་ཡོན་མི་ཟད་པ་རྒྱན་གྱི་འཁོར་ལོ་ནམ་མཁའ་མཛོད་དུ་སྤེལ་ཞིང་། དབྱིངས་ནས་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་གྱིས་བརླབས་པའི་ཡི་གེ་ཨོཾ་དཀར་ཨཱཿདམར་ཧཱུཾ་མཐིང་གི་རྣམ་པར་ཆར་བཞིན་དུ་བབས་ནས་བདུད་རྩི་ལ་ཐིམ་པས་བདུད་རྩི་དེ་ཉིད་དཀར་ལ་དམར་བ་ཅུང་ཟད་སྔོ་བའི་ཉམས་ཅན། ཁ་ལ་550

ཛའིལེ ཕབ ་པ རྔོ ས་པ་ཆེ ་པོའི གི་ལམ་འདྲསཕན མ་གྱི རརེག་པ་ཙམ་གྱིས་མྱོང་གྲོལ་ཡེ་ཤེས་ཀྱི་བདུད་རྩི་ཆེན་པོར་བྱིན་གྱིས་བརླབས།ལྦུ་རླངས་ལས་ཕྱི་ནང་གསང་བའི་མཆོད་རྫས་བསམ་གྱིས་མི་ཁྱབ་པར་སྤྲུལ་ཞིང་།ཕཊཿདང་རྐང་གླིང་གི་སྒྲ་དང་པོ་མགྲོན་རྣམས་ཀྱིས་ཐོས། གཉིས་པ་ཐོས་ཏེ་གནས་ནས་ཆས། གསུམ་པ་རུབ་ཀྱིས་འདུས་པར་བསམ། ནམ་མཁའ་ལ་དཀོན་མཆོག་སྲིད་ཞིའི་མགྲོན་སངས་རྒྱས་དང་། དགེ་འདུན། བླ་མ་ཡི་དམ་མཁའ་འགྲོ། ཆོས་སྐུ་ལོངས་སྐུ་སྤྲུལ་སྐུ། བརྒྱུད་པ་གསུམ་ལྡན་གྱི་བླ་མ་དམ་པ་ཐམས་ཅད་སྐར་ཚོགས་བཀྲ་བ་བཞིན་དང་། བར་སྣང་ལ་མགོན་པོ་ཡོན་ཏན་གྱི་མགྲོན་ལྷ་བརྒྱད་ཀླུ་བརྒྱད་གཟའ་བརྒྱད་འཇིགས་བྱེད་དགུ། ཕྱོགས་སྐྱོང་བཅུ། རྒྱུ་སྐར་ཉེར་བརྒྱད། རྒྱལ་ཆེན་སྡེ་བཞི་སོགས་སྤྲིན་ཕུང་འཐིབས་པ་བཞིན་དང་། ས་གཞི་ལས་ཅུང་ཟད་འཕགས་པའི་སྟེང་དུ་བགེགས་རིགས་ལན་ཆགས་ཀྱི་མགྲོན་ཕོ་གདོན་རྒྱལ་པོའི་སྡེ་ཚོགས། མོ་གདོན་འདྲེ་མོའི་སྡེ་ཚོགས།ཀླུ་གདོན་ས་བདག་གི་སྡེ་ཚོགས། ཕུང་སྲི་གྲེ་བོ་བཅོ་བརྒྱད། བྱིས་པའི་གདོན་ཆེན་བཅོ་ལྔ། འཕྲོག་མ་མ་བུ་ལྔ་བརྒྱ། སྲིད་པ་ཆགས་པའི་འདྲེ་དགུ། གཙུག་ལག་ཁང་གི་གདོན་བཅུ། གློ་བུར་ལྷགས་པའི་འདྲེ་ཕྲན་ལ་སོགས་པ་ཐམས་ཅད་མཁའ་ལ་ཉི་རྡུལ་འཁྲིགས་པ་བཞིན་དང་། ས་གཞིའི་ཁམས་སུ་རིགས་དྲུག་སྙིང་རྗེའི་མགྲོན་དམྱལ་བ་དང་། ཡི་དྭགས་དང་། དུད་འགྲོ་དང་། ལྷ་མིན་དང་།མི་དང་། ལྷ་སོགས་ལྷ་མིའི་ཁྲོམ་ཚོགས་པ་བཞིན་དུ་བསྐྱེད། རང་གི་ཐུགས་ཀ་ནས་ལས་བྱེད་ཀྱི་མཁའ་འགྲོ་མ་གྲངས་མེད་སྤྲོས། དེ་དག་གི་ཕྱག་གཡས་པས་རིན་པོ་ཆེའི་སྐྱོགས་གཟར་གྱིས་བཅུས་ནས་གཡོན་པའི་ཀ་པཱ་ལར་བླུགས་ཏེ་ཕུལ།དེས་དཀོན་མཆོག་སྲིད་ཞིའི་མགྲོན་རྣམས་ཀྱི་ལྗགས་ནོར་བུ་རྡོ་རྗེ་པདྨ་འོད་ཟེར་གྱི་སྦུ་གུའི་རྣམ་པར་བྱུང་ནས་བདུད་རྩིའི་བཅུད་གསོལ་བས་ཐུགས་བདེ་སྟོང་གི་རོས་ཚིམ། ཚོགས་གཉིས་རྫོགས་ཤིང་སྒྲིབ་གཉིས་བྱང་། མཆོག་དང་ཐུན་མོང་551

ཛའི མ་ཆོས་རྫོ ས་པ་ཆེ བསྒོའི་རྣམ ཞགཛའིགི་དངོས་གྲུབ་ཐོབ་བསམ། མགོན་པོ་ཡོན་ཏན་གྱི་མགྲོན་རྣམས་ཀྱི་ལྗགས་སྤུ་གྲིའི་སྦུ་གུ་ཅན་གྱིས་བདུད་རྩིའི་བཅུད་གསོལ་ནས་ཐུགས་བདེ་སྟོང་གི་རོས་ཚིམ།ཉམས་ཆགས་བསྐང་། འཕྲིན་ལས་རབ་འབྱམས་ཐོགས་མེད་དུ་བསྒྲུབས་ནས་ཕྱི་ནང་གསང་བའི་བར་ཆད་སེལ་བར་བསམ། དེ་བཞིན་དུ་བགེགས་རིགས་ལན་ཆགས་ཀྱི་མགྲོན་རྣམས་ལ་ཤ་ཁྲག་དཀར་མངར་བདུད་རྩི་སོགས་བསྔོས་པས་ཕམ་རྒྱལ་འཐབ་རྩོད་མེད་པར་ཐོབ་ཅིང་། ལན་ཆགས་བུ་ལོན་ཤ་འཁོན་སོགས་བྱང་། ཀུན་ཀྱང་གདུག་སེམས་འཁྲོས་འཁྲུགས་ཀྱི་ཀུན་སྤྱོད་ངན་པ་ཐམས་ཅད་ཞི་ནས་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས། ལས་ངན་འཁྲུ‘པ་བའི་རྒྱུ་རྐྱེན་བག་ཆགས་དང་བཅས་པ་སྟོངས་ཏེ་སངས་རྒྱས་ཐོབ་པར་བསམ། རིགས་དྲུག་སྙིང་རྗེའི་མགྲོན་རྣམས་ལ་རང་རང་གི་སྡུག་བསྔལ་སེལ་བའི་ཆོས་སྨན། ལས་ངན་སྦྱང་བའི་ཆུ་རྒྱུན། མོས་པ་ཚིམ་པའི་འདོད་ཡོན་ལ་སོགས་པ་གང་འདོད་དུ་བསྒྱུར་ནས་བསྔོས་པས་ངོམས་ཤིང་ཚིམ་སྟེ་རིགས་དྲུག་སོ་སོའི་སྡུག་བསྔལ་ཐམས་ཅད་དང་བྲལ། སྡིག་སྒྲིབ་བག་ཆགས་ཐམས་ཅད་དག མངོན་དགའ་ལ་སོགས་པའི་རིགས་ལྔའི་ཞིང་ཁམས་སུ་སྟོན་འཁོར་གྱི་སྣང་བ་མཆེད་དེ་འཁོར་བ་དོངས་ནས་སྤྲུགས་པར་བསྒོམ། སླར་ཡང་ལྷག་མ་ཐམས་ཅད་ནང་དུ་བསྡུས་ཏེ་ཡེ་ཤེས་ཀྱི་བདུད་རྩིར་བྱིན་གྱིས་བརླབས་ཤིང་།ལྷག་མགྲོན་ཁས་ཞན་པ་དང་། དབང་ཆུང་བ། བང་བུལ་པ། ཞ་བོ། འོན་པ།ལོང་བ། ལྐུགས་པ་རྣམས་ལ་སྦྱིན་པས། རང་རང་གི་མོས་སྤྱོད་དང་མཐུན་པའི་ལོངས་སྤྱོད་ཀྱིས་ཚིམ་ནས་སོ་སོའི་སྡུག་བསྔལ་དང་བྲལ་ཞིང་འཁྲུལ་སྣང་སྡུག་བསྔལ་གྱི་འཇིགས་པ་མཐའ་དག་རྨི་ལམ་སད་པ་བཞིན་དུ་དབྱིངས་སུ་སངས་ནས་རྫོགས་པའི་བྱང་ཆུབ་ཐོབ་པར་བསམ། མཐར་བསྔོ་བ་པོ་བདག་དང་། བསྔོ་བའི་ཡུལ་མགྲོན་བཞི་དང་། བསྔོ་བའི་རྫས་སྒྱུ་མ་ལྟ་བུའི་འཕྲུལ་552

ཛའིམེ ཕབ ་པ རྔོ སཕབ་ཆེ ཙསྡོའིཕགགི༥༥མ་འདྲས མ་གྱི རསྣང་དང་བཅས་པ་ཐམས་ཅད་ཕཊཿདང་པོས་སྤྲུལ་སྐུའི་དབྱིངས་སུ་བསྲེ།གཉིས་པས་ལོངས་སྐུའི་དབྱིངས་སུ་བསྲེ། གསུམ་པས་ཆོས་སྐུའི་དབྱིངས་སུ་བསྲེས་ནས་དམིགས་མེད་ཟང་ཐལ་རྗེན་པའི་གཤིས་སུ་ཅུང་ཟད་མཉམ་པར་བཞག སླར་ཡང་ཆུ་ལས་ཆུ་བུར་བརྡོལ་བ་བཞིན་དུ་རང་ཉིད་སྐད་ཅིག་གིས་ཐུགས་རྗེ་ཆེན་པོའི་སྐུར་གསལ་བའི་མདུན་དུ་སྣང་སྲིད་ལྷ་འདྲེ་ཐམས་ཅད་འདུས་པར་བསམ། དེ་རྣམས་ལ་ཆོས་བཤད། སྐུ་ལས་འོད་ཟེར་དཀར་པོ་འཕྲོས་པས་ཕོ་ཐམས་ཅད་ལ་སྤྱན་རས་གཟིགས་དང་མོ་ཐམས་ཅད་ལ་རྗེ་བཙུན་སྒྲོལ་མའི་གོ་འཕང་ཐོབ་པར་བསམ། དེ་དག་ཐམས་ཅད་ཀྱིས་ལག་པས་ཕྱག་རྒྱ་རུག་རུག་དང་རྐང་པས་བསྐོར་བ་ཀྱི་ལི་ལི་བདེ་བ་ཅན་དུ་གཤེགས་པར་བསམ་ལ་དམིགས་མེད་ཀྱི་ངང་དུ་རྒྱས་གདབ་ལ་དགེ་བ་རྫོགས་བྱང་དུ་བསྔོ་བར་བྱའོ། ། གཞན་ཡང་བཀའ་སྲུང་ལ་གསོལ་མཆོད་བྱེད་པ་དང་ཆོས་སྐྱོང་སྒྲུབ་པ་སོགས་མང་པོ་ཞིག་ཡོད་ཀྱང་འདིར་ཡི་གེ་མང་བར་དོགས་ནས་མ་བཤད།༤ གདུག་པ་ཅན་དྲག་པོས་ཚར་གཅོད་པའི་ལས་ནི། གདུག་པ་ཅན་ཚར་གཅོད་པ་ལ་རྫོང་འཕྲང་སྲོག་གསུམ་གལ་ཤིན་ཏུ་ཆེ་བར་བཤད་ཅིང་།རྫོང་འཕྲང་སྲོག་གསུམ་གང་ཞེ་ན། ལྟ་བའི་རྫོང་ཆེན་དང་། སྒོམ་པའི་འཕྲང་།དམིགས་པའི་སྲོག་བཅས་གསུམ་པོ་དེ་ཡིན། འཁོར་འདས་རང་སྣང་ལས་མི་གཞན་པར་ཤེས་པ་ནི་ལྟ་བའི་རྫོང་ཆེན་དང་། ཡི་དམ་ལྷའི་ཏིང་ངེ་འཛིན་དང་མི་འབྲལ་བ་རིག་པ་སེམས་སུ་མི་འཁྲུལ་བ་ནི་སྒོམ་པའི་འཕྲང་དང་། ཚེ་ཁྲུས་ཀྱི་གནད་དང་ལྡན་དགོས་པ་ནི་དམིགས་པའི་སྲོག་ཡིན། དེ་ལ་གསལ་བ་གསུམ་ནི།བདག་ཡི་དམ་གང་རུང་གི་སྐུར་ལམ་གྱིས་གསལ་བའི་སྐུ་སྟོད་ཀྱི་ཆ་ལ་བཀའ་བརྒྱུད་བླ་མ། སྐེད་པ་བར་གྱི་ཆ་ལ་ཡི་དམ་ལྷ་ཚོགས། སྐུ་སྨད་ཀྱི་ཆ་ལ་མཁའ་འགྲོ་ཆོས་སྐྱོང་ཐམས་ཅད་རྒྱ་མཚོ་ལ་གཟའ་སྐར་བཀྲ་བ་ལྟར་བསྐྱེད། ནང་553

ཛའི མ་ཆོས་རྫོགས་པ་ཆེ ཡོའི་ མ ཞ ཛའི ་བཅུད་ཀྱི་སེམས་ཅན་ཐམས་ཅད་ཡི་དམ་ལྷའི་རང་བཞིན་དུ་གྱུར་ནས་དེ་དག་ཐམས་ཅད་ཀྱིས་དགྲ་བགེགས་བསད་པ་དང་སྒྲོལ་བའི་ལས་བྱེད་པར་བསམ་པ་ནི་རང་ལ་མི་ལྡོག་པའི་གནད་ཡིན། ཕུར་པ་དེ་ཉིད་སྲས་མཆོག་རྡོ་རྗེ་གཞོན་ནུ་སྐུ་སྟོད་ཁྲོ་རྒྱལ་ཞལ་གསུམ་ཕྱག་དྲུག སྐུ་སྨད་གནམ་ལྕགས་ཀྱི་ཕུར་པ་ཟུར་གསུམ་པ་ཆུ་སྲིན་གྱི་ཁ་ནས་སྦྲུལ་གྱི་ཆུན་པོ་སྐྱུགས་པ་ལྟ་བུ་ཞིག་ཏུ་བསྐྱེད། དེའི་རྒྱ་མདུད་གོང་མ་ལ་ཞི་བ་རིགས་ལྔའི་ཕོ་བྲང་དང་བཅས་པ། འཆང་བཟུང་ལ་ཁྲག་འཐུང་ལྷ་དགུའི་ཕོ་བྲང་དང་བཅས་པ། རྒྱ་མདུད་འོག་མ་ལ་དཔལ་གྱི་ཕུར་སྲུང་གི་ཕོ་བྲང་དང་བཅས་པ་གསལ་གདབ་པར་བྱ། དེའི་གནས་གསུམ་ཡི་དེ་གསུམ་ལས་འོད་ཟེར་འཕྲོས་པས་རྒྱལ་བ་རྣམས་ཀྱི་དབང་དང་བྱིན་རླབས་དངོས་གྲུབ་ཐམས་ཅད་བསྡུས་ནས་ཕུར་པ་ལ་ཐིམ་པས་སྐུ་འགྱིང་བ་ཙམ།གསུང་བསྒྲགས་པ་ཙམ། ཐུགས་གཡོ་བ་ཙམ་གྱིས་ཁམས་གསུམ་དུས་གཅིག་ཏུ་སྒྲོལ་བའི་དབང་ཐོབ་པར་བསམ་པ་ནི་མི་རྡུག་པའི་གནད་དང་། དམིགས་བྱ་དགྲ་བགེགས་དངོས་སུ་གསལ་བ་ནི། བདག་ཡི་དམ་ལྷའི་ཐུགས་ཀ་ནས་ཡི་གེ་ཨེཿཡིག་མཐིང་ནག་གཅིག་ཆད་པ་ལས། ལས་ཀྱི་གཤིན་རྗེའི་བཤའ་ཁང་ནག་པོ་དུག་ལྔའི་རང་གཟུགས་ཅན། ནང་ན་གཏི་མུག་གི་མུན་པ་འཐིབས་པ།འོག་ན་འདོད་ཆགས་ཀྱི་ཁྲག་མཚོ་འཁོལ་བ། བར་ན་ཕྲག་དོག་གི་རླུང་ནག་འཚུབ་པ། ཟུར་ན་ང་རྒྱལ་གྱི་བྲག་རི་སྙིལ་བ། ཕྱི་ན་ཞེ་སྡང་གི་མེ་དཔུང་འབར་བ། སྐུ་གསུམ་ལྷུན་གྱིས་གྲུབ་པའི་མཚོན་བྱེད་ཟུར་གསུམ། དུག་གསུམ་དབྱིངས་སུ་སྒྲོལ་བའི་བང་རིམ་གསུམ་དང་ལྡན་པ། བདུད་དང་གཤིན་རྗེའི་དཔུང་གིས་ཀྱང་མི་ཚུགས་པ། དེའི་ཕྱི་མཁར་ཐབས་སུ་ཡོད་པ་ལ། དྲག་པོ་རྩང་གི་དྲྭ་མིག་རིས་བཙུགས་པ། དེའི་ནང་དུ་དགྲ་ལ་དྲྀཿདང་བགེགས་ལ་ཏྲིཿ།དེ་ལས་འོད་འཕྲོས་པས་དགྲ་བགེགས་ཀྱི་བླ་ཚེ་སྲོག་གསུམ་སྟོང་གསུམ་སྲིད་པའི་554

ཛའིལེ ༥བ ་ལ རྫོ ས་ལ་ཆེ ་པོཛོནེེ་ གིཕབམ་འབྲས མ་གྱིསྟེསྒོརཁམས་གང་ན་ཡོད་ཀྱང་སྐད་ཅིག་ལ་བསྡུས་ནས་ཐིམ་པར་བསམ། དེ་གནས་སུ་གྱུར་པ་ལས་དགྲ་བགེགས་དེ་ཉིད་ཁ་ངུ་བ། མིག་ཤི་མིག ལག་པ་མྱ་ངན་གྱི་ཕྱག་རྒྱ་ཅན། རྐང་ལག་ལྕགས་སྒྲོག་གིས་བསྡམས་པ། བྱང་སེམས་དཀར་དམར་ཐུར་དུ་བབ་པ། གཅེར་བུ་བྱང་ཐང་ལ་བོར་བ་ལྟ་བུ། མགོན་མེད་7 སྐྱབས་དང་བྲལ་བ། ཉམ་ཐག་དབུགས་དང་བྲལ་ལ་ཁད་པ་ཙམ་ཞིག་བསམ་ལ།གཞན་ཡང་ཕྱི་སྣོད་ཀྱི་འཇིག་རྟེན་འདི་དག་དགྲ་བོའི་བླ་ཚེ་སྲོག་གི་རང་བཞིན་གང་ལ་བབ་ཀྱང་དགྲ་བོ་མི་འཆི་མི་སྲིད་པའི་རང་བཞིན་དུ་དམིགས་པ་ནི་གཞན་ལ་མི་འབྱམས་པའི་གནད་དམ་པའོ། །གསོ་བ་གསུམ་ནི། བདག་གསོ་བ་དང་། ཕུར་པ་གསོ་བ་དང་། དགྲ་བགེགས་གསོ་བ་སྟེ་གསུམ་མོ། ། དང་པོ་བདག་གསོ་བ་ནི། རང་ཡི་དམ་ལྷར་གསལ་བའི་ཐུགས་ཀ་ནས་ཧཱུཾཿཡིག་དཔག་ཏུ་མེད་པ་འཕྲོས་ཏེ་འཁོར་འདས་ཀྱི་དབྱིངས་ཐམས་ཅད་ལྟེམས་ཀྱིས་གང་། སངས་རྒྱས་དང་སངས་རྒྱས་ཀྱི་ཞིང་ཁམས་ཁམས་གསུམ་སྣོད་བཅུད་དང་བཅས་པ་ཐམས་ཅད་ཧཱུཾཿཡིག་རྣམས་ལ་ཐིམ། དེ་དག་ཚུར་འདུས་ཏེ་རང་ལ་ཐིམ་པས་འཁོར་འདས་ཡོངས་ཀྱི་སྤྱི་དཔལ་ཆེན་པོར་གྱུར་པར་བསྒོམ་པ་དེ་ཡིན། གཉིས་པ་ཕུར་པ་གསོ་བ་ནི། ཕུར་བ་སྲས་མཆོག་རྡོ་རྗེ་གཞོན་ནུ་དངོས་སུ་གསལ་བ་ལས། ཕུར་པའི་ཚྭ་ཚྭ་མེ་ལས་མེ་སྟག་ཆད་པ་ལྟར་འཕྲོས་ཤིང་། སྣང་སྲིད་འཁོར་འདས་ཐམས་ཅད་ཡོངས་སུ་གང་ནས་གོང་བཞིན་འཁོར་འདས་གཉིས་ཀྱིས་བསྡུས་པའི་ཆོས་ཐམས་ཅད་ཕུར་པ་ལ་ཐིམ་སྟེ་འཁོར་འདས་ཐམས་ཅད་ཀྱི་མཐུ་དང་ནུས་སྟོབས་རྩལ་ཤུགས་ཐམས་ཅད་འདུས་ཤིང་རྫོགས་པར་བསམ་པ་དེ་ཡིན། གསུམ་པ་དགྲ་བགེགས་གསོ་བ་ནི། ལིང་ག་དགྲ་བགེགས་དངོས་སུ་གསལ་བ་ལས། འོད་ནག་པོ་འཕྲོས་ཏེ་དགྲ་བགེགས་གནོད་བྱེད་ཐམས་ཅད་ཀྱི་བླ་ཚེ་སྲོག་གསུམ་བསོད་555

ཐོའི མའ་ས་རྔོ ས་བ་ཆེ བསྡོའི་ མ ཐོ〉ནམས་ལོངས་སྤྱོད་དང་བཅས་པ་བསྡུས་ནས་ལིང་ག་ལ་བསྟིམ་པས་གནོད་བྱེད་ཀུན་འདུས་ཤིང་རྫོགས་པར་བསམ་པ་དེ་ཡིན། བཞི་པ་ཕོ་ཉ་སྦྲན་པ་ནི། རང་ལྷརགསལ་བའི་ཐུགས་ཀ་ནས་ཕོ་ཉ་ལྕགས་ཀྱུ་དང་ཞགས་པ་དང་ལྕགས་སྒྲོག་དང་དྲིལ་བུ་བཅས་ཐོགས་པ་གྲངས་མེད་པ་བསྐལ་བ་འཇིག་པའི་ལས་རླུང་ནག་པོ་དང་བཅས་འཕྲོས་པས། དགྲ་བགེགས་ཀྱི་བླ་ཚེ་སྲོག་གསུམ་ཐམས་ཅད་ལིང་ག་ལ་ཐིམ་པར་བསམ་པ་དེ་ཡིན། དེ་ལྟ་བུའི་འགུགས་པ་བདུན་རེའི་མཚམས་སུ་དགྲ་བོའི་བླ་ཡང་ཡང་ལེན་དགོས་ཤིང་། གང་འགུགས་ན་རྣམ་ཤེས་འགུགས་དགོས། བླ་རྣམ་ཤེས་ལ་འཁོར་ཏེ་འགུགས་འཆིང་སྡོམ་མྱོས་ལྷ་སྔགས་ཏིང་ངེ་འཛིན་གྱིས་བཅིངས་ནས་གང་གསོད་ན་བླ་གསོད་དགོས། ལུས་སེམས་ཀྱི་འབྲེལ་ཐག་ཕ་མེས་ཀྱི་བཙུན་ལྷ་ཟེར་བ་དེ་ཡིན། གང་གཅོད་ན་སྲོག་གཅོད་དགོས། སྐབས་སྐབས་སུ་ཕྱག་གི་ཕུར་པ་ཚད་པ་ཙམ་གྱིས་དགྲ་བགེགས་ཀྱི་ཕུང་ཁམས་སྐྱེ་མཆེད་བླའི་ངོ་བོ་དྲྀཿཡིག་དཀར་པོར་གྱུར་ནས། ཕུར་པའི་ཁོང་གསེང་ནས་བདག་ཡི་དམ་གྱི་གདན་ཉི་ཟླའི་གོ་མཚམས་སུ་ཡང་ཡང་བསྟེམ། དེ་ལྟར་འགུགས་གྲངས་རྟགས་ཐོན་པར་བསྐྱར་ནས་མཐར་བླ་རྟགས་ཐོན་ཚེ།བཅིངས་པའི་ལས་ནི། བདག་མདུན་གྱི་ཐུགས་ཀ་ནས་འོད་སྔོ་དམར་བྱད་ཐག་གི་རྣམ་པར་འཕྲོས་ཏེ་དགྲ་བོའི་བླ་ཚེ་སྲོག་གསུམ་ལུས་ངག་ཡིད་གསུམ་ཀུན་ནས་དཀྲིས་ཤིང་དམ་དུ་བཅིངས་ཏེ་འཕར་ལྡིང་འགུལ་སྐྱོད་ཀྱི་རྩལ་ཤུགས་མཐུ་ནུས་ཐམས་ཅད་བསྡམས་ཤིང་གཅུན་པར་དམིགས། ལྷ་དབྱེ་ལ། ལར་ལྷ་དབྱེ་འདི་བསྒྲལ་རན་དུས་ལས་དབྱེ་མི་སྔ་བར་སྔོན་དུ་བླ་ཡང་ཡང་བླང་ཞིང་མཐར་དབྱེ་བ་ལས་སྔ་ན་བླ་གཙོ་ན་ཞིང་ལྷ་དང་མཉམ་དུ་ཤོར་དོགས་ཡོད། དབྱེ་བ་དངོས་ལ་བྲུབ་ཁུང་གི་ཁར་དབྱེ་སྒྲོ་གཉིས་སྐད་ཅིག་གི་ཕྲ་མེན་མ་འུག་པའི་གདོང་དང་བྱ་རོག་གི་གདོང་ཅན་གཉིས་བུད་མེད་ཀྱི་ལུས་ལ་བྱ་སྤུ་སྐྱེས་པ་དགྲ་བགེགས་ཀྱི་556

ཛའིལེ རི ་པ རྫོགས་བ་ཆེ ་པོའིཀོགིལིམཝཱབྲསག མ་གྱིལྷརལྷ་རྣམས་མྱོས་ཤིང་བརྒྱལ་བར་བྱེད་པའི་དྲི་ངན་བྲོ་ཞིང་། དེ་གཉིས་ཀྱི་ངར་སྐད་དྲག་ཏུ་སྒྲོག་ཅིང་བྲུབ་ཁུང་གི་ཁར་འཛིང་འཐབ་དང་གཤོག་རླབས་གཡོ་བའི་རྐྱེན་གྱིས་དགྲ་བགེགས་ལ་མགོན་སྐྱབས་བྱེད་པའི་ལྷ་སྲུང་ཐམས་ཅད་བརྒྱལ་ཞིང་སྨྱོ་འབོག་ཏུ་སོང་ནས་དགྲ་བགེགས་རྣམས་ཤུལ་དུ་བོར་ཏེ་བྲོས་སུ་ཡོད་པའི་ཕྱི་ནས་ཕྲ་མེན་མ་གཉིས་ལས་རང་འདྲ་བ་དཔག་ཏུ་མེད་པ་འཕྲོས་ཏེ་ཐམས་ཅད་ཀྱི་སྡེར་མོས་ནི་བྲད། གཤོག་པས་ནི་གཡབ། མཆུ་ཡིས་ནི་བཅད་ཅིང་ཟ་བཞིན་མཐའི་རྒྱ་མཚོའི་ཕ་མཐར་གླིང་བར་མུན་པའི་སྨག་དང་རི་རབ་ཀྱི་ཟོམ་དུ་བསྐྲད་དེ་ཕྱིར་མི་ལྡོག་པར་མགོ་རྨོངས་པར་བསམ་པ་དང་། དབྱེ་སྔགས་བཟླ་བཞིན་སྒྲོ་ཡིས་གཡབ་ལ་རྫས་བདུག་གོ །༥ སྨྱོར་གཞུག་ནི། ཁམས་གསུམ་སེམས་ཅན་ཐམས་ཅད་ཀྱི་ལས་རླུང་གཅིག་ཏུ་བསྡུས་ཏེ་རླུང་ཁ་དོག་ནག་པོའི་རྣམ་པར་དགྲ་བགེགས་ཀྱི་སྲིན་ལག་གི་རྩེ་ནས་ཞུགས་ཏེ་སྲོག་རྩའི་ནང་དུ་སོང་ཞིང་། གཡོ་བའི་སྟོབས་ཀྱིས་རབ་ཏུ་མྱོས་ཤིང་འབོག་པར་བསམ་པའི་དམིགས་པ་དང་ཛ་ལ་པ་ཡ་སོགས་བརྗོད། དེ་ནས་ཚེ་ལུང་ཁྲུས་ལུང་གནས་ལུང་སོགས་བྱའོ། ། གཞན་ཡང་དགྲ་བོའི་བླའི་ངོ་བོ་དྲྀཿཡིག་དཀར་པོ་འོད་དང་བཅས་པ་ཞིག་ཏུ་གྱུར་ཏེ་ཕུར་པའི་རྩེ་མོར་འུབ་ཀྱིས་འདུས་ནས་ཕུར་པ་ལ་ཐིམ་པས་མེར་གྱིས་གང་བར་བསམ་པ་ནི་ཕུར་པ་བླ་ཡིས་འཚེངས་པ་ཡིན། སླར་ཡང་ཕུང་ཁམས་སྐྱེ་མཆེད་དཀྲུགས་པ་ཙམ་གྱིས་ཚེ་བསོད་ནམས་ཀྱི་ངོ་བོ་དྲྀཿཡིག་ལྗང་གུ་འོད་དང་ལྡན་པ་ཞིག་ཏུ་གྱུར་ཏེ་ཕྱར་བའི་རྩེ་མོར་འུབ་ཀྱིས་འདུས་ཤིང་། དྲི་མ་དང་ཉེས་སྐྱོན་ཐམས་ཅད་ཁོང་གསེང་ནས་སྦྱངས་ཏེ་ཕུར་པའི་ཡར་རྩེ་ནས་བྱུང་ཞིང་རང་ལ་ཐིམ་པས་ཚེ་བསོད་རབ་ཏུ་རྒྱས་པར་བསམ་པ་ནི་རྣལ་འབྱོར་པ་ཚེ་ལྷག་གིས་འཚེངས་པ་ཡིན།ཡང་ཕུར་པའི་རྩེ་ནས་འོད་ཟེར་དཀར་པོ་འཕྲོས་པས་དགྲ་བགེགས་ཀྱི་རྒྱུད་ཀྱི་557

ཛའི མ་ཆོས་རྫོགས་པ་ཆེ ཡོའི་ མགཞ ཛའིསྡིག་སྒྲིབ་ལས་ཉོན་ཐམས་ཅྭད་སངས་ཀྱིས་དག་པར་བསམ་པ་ནི་ཁྲུས་ལུང་ཞེས་བྱ་བའོ། ། ཕུར་པ་དགྲ་བགེགས་ཀྱི་སྙིང་གར་བཏབ་པའི་དུས་སུ་དགྲ་བགེགས་ཀྱི་རྣམ་པར་ཤེས་པ་སྦུབས་མཚུངས་སུ་འདྲེན་པ་བཞིན་དུ་ཐིག་ལེ་དཀར་པོ་ཨཱཿཡིག་གིས་མཚན་པ་ཅན་ཞིག་ཏུ་གྱུར་པ་ཕུར་པའི་ཁོང་གསེང་ནས་ཡར་འདྲེན་ཞིང་དྲངས་པའི་ཚེ་ན་ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་སངས་ཀྱིས་དག་ནས་ཕཊཿབརྗོད་པས་རྒྱ་མདུད་འོག་མ་ནས་སྤྲུལ་སྐུའི་དགོངས་པར་འཕོས། འཆང་བཟུང་ནས་ལོངས་སྐུའི་དགོངས་པར་འཕོས།རྒྱ་མདུད་གོང་མ་ནས་ཆོས་སྐུའི་དགོངས་པར་འཕོས་ཏེ་མདུན་བསྐྱེད་གཙོ་བོའི་ཐུགས་ཀར་ཐིམ་པས་སྐུ་བཞི་ཡེ་ཤེས་ལྔའི་དགོངས་ཀློང་དུ་སངས་རྒྱས་པར་བསམ་པ་ནི་དགྲ་བོ་གནས་ཀྱིས་འཚེངས་པ་ཡིན། མཐར་གཟུགས་ཕུང་གི་སྟེང་དུ་རྒྱལ་བ་ཐམས་ཅད་ཀྱི་འཕྲིན་ལས་ཀྱི་སྤྲུལ་པའི་ཐུན་མཚོན་སྣ་ཚོགས་ཀྱི་ཆར་ཕབ་ནས་དུག་གསུམ་སྐུ་གསུམ་གྱི་ཀློང་དང་། དུག་ལྔ་ཡེ་ཤེས་ལྔའི་ཀློང་དང་།ཉོན་མོངས་པ་བརྒྱད་ཁྲི་བཞི་སྟོང་ཆོས་ཕུང་བརྒྱད་ཁྲི་བཞི་སྟོང་གི་ཀློང་དུ་བསྒྲལ་བར་བསམ་པ་ནི་ཐུན་གདབ་པའི་དམིགས་པ་ཡིན་ནོ། །༦ གཏུན་དུ་བརྡུང་བ་ནི། གཏུན་ཁྲོ་མོ་རོལ་བྱེད་ནག་མོའི་མཁའ་གསང་དུ་དགྲ་བགེགས་ཀྱི་ཕུང་ཁམས་སྐྱེ་མཆེད་ཐམས་ཅད་བསྡུས་ཏེ་ཐབས་མཆོག་ཁྲོ་བོ་འཐག་བྱེད་འབར་བའི་གཏུན་བུས་བརྡུངས་ནས་རྡུལ་ཕྲན་དང་ཕྱེ་མར་འཐག་པར་བསམ་ལ་ཏ་ཐ་ཡའི་སྔགས་ལན་གསུམ་དང་། དམིགས་པ་ཏིང་ངེ་འཛིན་གྱི་གནད་ཀྱིས་བརྡུང་བའོ། ། ཤ་ཁྲག་དེ་དག་ངོ་བོ་ཡེ་ཤེས་ཀྱི་བདུད་རྩི་ལ་རྣམ་པ་ཤའི་རི་བོ་ཁྲག་གི་རྒྱ་མཚོ་རུ་གྱུར་པའི་ཕུད་ཀྱིས་ཡི་དམ་ལྷ་ཚོགས་རྣམས་ལ་མཆོད་ཅིང་ཐུགས་བདེ་སྟོང་གི་རོས་ཚིམ་ནས་ཚོགས་གཉིས་རྫོགས་པར་བསམ་པ་དང་། ལྷག་མ་ཤ་རི་ཁྲག་གི་རྒྱ་མཚོར་གྱུར་པ་བཀའ་སྲུང་ཆོས་558

ཛའིལེ ཕབ ་ལ རྔོ སཕབ་ཆེ 44འི གིཕབམཕག ས མ༨) རསྐྱོང་ཐམས་ཅད་ཀྱི་ཞལ་མཉམ་ཉིད་ཧོམ་ཁུང་ཡངས་པར་བསྟབས། འགགས་མེད་རོལ་པ་ཆེན་པོའི་མགྲིན་པ་བརྒྱུད་ཅིང་། ཆོས་ཉིད་བརྡལ་ཁྱབ་ཆེན་པོའི་ལྟོ་བར་བྲུབ་ནས་ལྷག་མ་མ་ལུས་པར་གསོལ་བས་ཤིན་ཏུ་མཉེས་པར་བསྤུམ་པ་ནི་སྲུང་མ་ཤ་ཁྲག་གིས་འཚེངས་པ་ཡིན་ནོ། །དེ་ལྟ་བུའི་གནད་དང་ལྡན་ན་ཤིན་ཏུ་ལེགས་མོད་ཀྱི། མ་ལྡན་ན་བྱིས་པ་རྩེད་མོར་གཡེང་བ་བཞིན་དོན་འབྲས་ཅི་ཡང་མེད་པས། ལྟ་སྒོམ་གྱི་གནད་དང་ལྡན་པ་ནི་ཤིན་ཏུ་གལ་ཆེ་བ་ཞིག་ཡིན་ནོ། །ཡང་འདིར་ཆགས་པ་ཅན་སྙིང་རྗེ་ཆེན་པོའི་གནས་སྦྱོང་གི་རིམ་པ་ཅུང་ཟད་ཅིག་བརྗོད་ན་ནི། དང་པོ་རང་ཡི་དམ་གང་རུང་གི་སྐུར་གསལ་བའི་མདུན་དུ་ཡེ་ཤེས་ལྔའི་འོད་ཀྱི་གུར་ཁང་སྒོ་དང་སྲུབས་མེད་པ་ཡར་གྱི་ཟང་ཐལ་མ་གཏོགས་འགྲོ་ས་གང་ཡང་མེད་པའི་དབུས་སུ་དྲྀཿཡིག་དཀར་པོ་གཅིག་བསྐྱེད་ཅིང་། དེ་ལས་འོད་ཟེར་འཕྲོས་པས་ཚེ་འདས་ཀྱི་རྣམ་ཤེས་ཁམས་གསུམ་སྐྱེ་བ་རྣམ་བཞི་རིགས་དྲུག་སྲིད་པ་བར་དོ་གང་ན་ཡོད་ཀྱང་རྣཿཐིམ་པ་ཡོངས་སུ་གྱུར་པ་ལས། དམིགས་ཡུལ་དེ་ཉིད་གསོན་པའི་གནས་སྐབས་དང་འདྲ་བར་ཁམས་དང་སྐྱེ་མཆེད་ཚང་ཞིང་གཟུགས་མཛེས་པུས་བཙུགས་ཐལ་སྦྱར་གྱི་བར་དུ་མེ་ཏོག་པདྨ་འདབ་བརྒྱད་ཕྱག་རྟེན་གྱི་སླད་དུ་བསྣམས་ཏེ་ལྷའི་གོས་པཉྩ་ལི་ཀ་གྱོན་པ་དང་། དད་པ་དང་གུས་པའི་ཚུལ་གྱིས་བག་ཕེབས་པའི་ངང་དུ་གནས་པར་དམིགས་དགོས་པ་ཡིན། ཚེ་འདས་ཀྱི་རྣམ་ཤེས་རྟེན་མེད་གང་བསམ་གྱི་སར་སླེབས་པ་ཡིན་པས། ཏིང་ངེ་འཛིན་གྱི་བསྐྱེད་བསྟེམ་གནད་དུ་ཆེ་བར་བཤད། དེ་ལ་བདག་ཡི་དམ་གྱི་ཐུགས་ཀ་ནས་འོད་ཟེར་ལྕགས་ཀྱུའི་དབྱིབས་ལྟར་འཕྲོས་པས་དམིགས་ཡུལ་གྱི་རྣམ་ཤེས་ཁམས་གསུམ་སྲིད་གསུམ་གརགནས་ཀྱང་ཉ་མོ་ལྕགས་ཀྱུས་འཐེན་པ་བཞིན་དུ་བཀུག་ནས་མིང་བྱང་ལ་559 —

ཛ〉 མ་ཆོས་རྫོ ས་ལ་ཆེ བསྡོཇི་ ་མ ཞ ཐོའིཐིམ་པར་བསམ། དེ་ནས་ཚེ་འདས་དེའི་ཐར་པ་དང་རྣམ་མཁྱེན་ལ་གེགས་དང་བར་ཆད་བྱེད་པའི་གདོན་བགེགས་རྣམས་ཀྱི་དབང་པོ་དྲུག་གི་སྤྱོད་ཡུལ་དུ་གཟུགསསྒྲ་དྲི་རོ་རེག་བྱ་སོགས་འདོད་དགུའི་ལོངས་སྤྱོད་མ་ཚང་བ་མེད་—༥་ར་སྤྲུལ་ནས་སྦྱིན་པས་ཚིམ་སྟེ་ལན་ཆགས་སྦྱངས། བུ་ལོན་སོད། ཤ་འཁོན་བྱང་།་དགའ་མགུ་ཡི་རང་སྟེ་གེགས་དང་བར་ཆད་མི་བྱེད་པར་རང་རང་གི་གནས་སུ་སོང་བར་བསམ། གལ་ཏེ་མི་འགྲོ་ཞིང་འཚེ་བར་བྱེད་ན་རང་ཉིད་ཡི་དམ་ལྷར་གསལ་བའི་བ་སྤུའི་བུ་ག་དང་གནས་ཐམས་ཅད་ཁྲོ་ཚོགས་དྲི་ངན་མེ་དཔུང་དང་ཐུན་རྫས་སོགས་འཕྲོས་ཏེ་བགེགས་ཐམས་ཅད་མཐའི་རྒྱ་མཚོའི་ཕ་མཐའ་རུ་བསྐྲད་པར་བསམ་མོ། ། དེ་ལའང་ཚེ་འདས་ལ་ཆོས་བཤད་པ་སོགས་ཡོད་ཀྱང་འདིར་རེ་ཞིག་ལོགས་སུ་བཞག་ནས་ཁྲུས་ལུང་སོགས་བརྗོད་པར་བྱའོ། །དང་པོ་ཁྲུས་ལུང་ནི། བཅོམ་ལྡན་འདས་རྡོ་རྗེ་སེམས་དཔའ་ལ་སོགས་པའི་རྡོ་རྗེ་རིགས་ཀྱི་ལྷ་ཚོགས་ཐམས་ཅད་ཀྱི་མེ་ལོང་ཡེ་ཤེས་དང་། བཅོམ་ལྡན་འདས་སྣང་བ་མཐའ་ཡས་ལ་སོགས་པའི་པདྨ་རིགས་ཀྱི་ལྷ་ཚོགས་ཐམས་ཅད་ཀྱི་སོ་སོར་རྟོག་པའི་ཡེ་ཤེས། རྣམ་པར་སྣང་མཛད་ལ་སོགས་པའི་སངས་རྒྱས་རིགས་ཀྱི་ལྷ་ཚོགས་ཐམས་ཅད་ཀྱི་ཆོས་ཀྱི་དབྱིངས་ཀྱི་ཡེ་ཤེས། དོན་ཡོད་གྲུབ་པ་ལ་སོགས་པའི་ལས་ཀྱི་རིགས་ཀྱི་ལྷ་ཚོགས་ཐམས་ཅད་ཀྱི་བྱ་བ་གྲུབ་པའི་ཡེ་ཤེས། རིན་ཆེན་འབྱུང་ལྡན་ལ་སོགས་པའི་རིན་ཆེན་རིགས་ཀྱི་ལྷ་ཚོགས་ཐམས་ཅད་ཀྱི་མཉམ་པ་ཉིད་ཀྱི་ཡེ་ཤེས། ཤཱཀྱ་ཐུབ་པ་ལ་སོགས་པའི་སངས་རྒྱས་རྣམསཀྱི་ཐུགས་རང་བྱུང་གི་ཡེ་ཤེས་ཆེན་པོའི་བྱིན་གྱིས་བརླབས་པའི་ཆུ་རྒྱུན་གྱིས་ཁྲུས་བྱས་པས་ཉོན་མོངས་པ་རྣམས་ཞེ་སྡང་དང་། སེར་སྣ་དང་། གཏི་མུག་དང་། ཕྲག་དོག་དང་། ང་རྒྱལ་དང་། འདོད་ཆགས་སོགས་ཀྱིས་ཀུན་ནས་བསླངས་པའི་རྒྱུ་ས་བོན་བག་ཆགས་ཐམས་ཅད་སངས་ཀྱིས་དག་པར་560

ཐོཇིམེ ཕབ ་ལ རྔོགས་སྡ་ཆེ འསྒོའི གིཕབམལྷུདྲས མ་གྱིསྟེ་ར་དམིགས་པའོ། ། ་གཉིས་པ་ཚེ་ལུང་ནི། བདག་ཉིད་ཡི་དམ་གྱི་ཐུགས་ཀ་ནས་འོད་ཟེར་བསྐལ་པ་དུས་མཐའི་མེ་ལྟ་བུར་བྱུང་ནས་དམྱལ་བ་དང་། ཡི་དྭགས་དང་།དུད་འགྲོ་དང་། ལྷ་མིན་དང་། ལྷ་དང་། མི་སོགས་སུ་སྐྱེ་བའི་རྒྱུ་ས་བོན་བག་ཆགས་དང་བཅས་པ་རྐང་མཐིལ་དུ་དམྱལ་བའི་ས་བོན་ཡི་གེ་དུཿནག་པོ།གསང་གནས་སུ་ཡི་དྭགས་ཀྱི་ས་བོན་ཡི་གེ་ཛྲེཿདམར་ནག ལྟེ་བར་དུད་འགྲོའི་ས་བོན་ཡི་གེ་ཏྲོཿཐལ་སྐྱ། མགྲིན་པར་ལྷ་མ་ཡེན་གྱི་ས་བོན་ཡི་གེ་སུྂཿལྗང་སྐྱ།སྤྱི་བོར་ལྷ་ཡི་ས་བོན་ཡི་གེ་ཨཱཿདཀར་པོ། སྙིང་གར་མི་ཡི་ས་བོན་ཡི་གེ་ཛྲཿལྗང་ནག་བཅས་ཀྱི་རྣམ་པར་གནས་པ་སྤུ་ཤད་ཕྲ་མོ་མེ་ལ་བསྲེགས་པ་བཞིན་གཞོབ་ཐུལ་གྱིས་བསྲེགས་ནས་སྐད་ཅིག་ལ་གཉིད་མཐུག་པོའི་གནས་སྐབས་ལྟར་འཐིབས་ཀྱིས་བརྒྱལ་བར་བསམ། བརྒྱལ་བ་ལས་སངས་པའི་ཚེ་སྣང་བ་གནས་འགྱུར་བྱུང་ནས་དཀྱིལ་འཁོར་གྱི་ཤར་སྒོའི་དབང་སྟེགས་པདྨ་འདབ་བརྒྱད་ལ་འཁོད། སླར་ཡང་དཀྱིལ་འཁོར་ཤར་སྒོ་ནས་རིམ་པར་ཕྱག་འཚལ། སྒོ་བ་རྣམས་ལ་གསོལ་བ་བཏབ། དཀྱིལ་འཁོར་གྱི་ལྷ་རྣམས་མཇལ་བའི་ཚེ། རང་ཉིད་ཡི་དམ་གྱི་ཐུགས་ཀ་ནས་རྂཿཡིག་དམར་པོ་བྱིན་རླབས་ཀྱི་དྲོད་དང་ལྡན་པ་འཕྲོས་ནས་སློབ་མར་ཕོག་པས། རྣམ་སྨིན་བག་ཆགས་ཀྱི་ཕུང་པོ་ཐུལ་གྱིས་བསྲེགས། རྣམ་པར་ཤེས་པ་ཨཱཿཡིག་དཀར་པོའི་རྣམ་པར་གྱུར་པ་མདུན་བསྐྱེད་གཙོ་བོའི་ཞལ་དུ་དྲངས་ནས་སྐུའི་དབྱིབས་བརྒྱུད་ཡུམ་གྱི་རྩིབས་ལོག་གཡོན་ནས་ཐོན་ཏེ་ཡི་དམ་ལྷའི་སྐུར་གྱུར་ནས་སྔར་བཞིན་ཤར་སྒོའི་དབང་སྟེགས་ལ་འཁོད་པར་བསམ། ཡང་སློབ་མ་དེ་ཉིད་ལྷར་བསྐྱེད་ཅིང་། དབྱིངས་ནས་ཡེ་ཤེས་དབང་བསྟེམ་བྱས་པ་དང་། རིམ་བཞིན་ཐུན་མོང་རིགས་པའི་དབང་ལྔ། སྐུ་གསུང་ཐུགས་དབང་དབང་བཞི་རྗེས་འབྲེལ་དང་བཅས་པ་561

ཐོའི མཐེ་ས་རྔོ སཕབ་ཆེ 44འི་ མ ཞ ཛཇིགཏད་དུས་ནི། བདག་མདུན་གྱི་ཐུགས་ཀ་ནསེ་ལྷ་གཉིས་པ་རེ་ཆད་ནས་སློབ་མའི་གནས་རྣམས་སུ་ཐིམ་པས། དབང་བཞི་ཡོངས་སུ་རྫོགས་པ་ཐོབ་པར་བསམ། དེ་ནས་འདོད་ཡོན་བཟའ་བཏུང་གིས་ཚིམ་པར་བྱ་བ་ནི། བཤམས་པའི་དངོས་པོ་རྣམས་མི་དམིགས་པར་སྟོང་པར་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཡི་གེ་འབྲུ་གསུམ་འོད་དུ་ཞུ་བ་ལས། འདོད་ཡོན་མི་ཟད་པ་རྒྱན་གྱི་འཁོར་ལོ་དབང་པོ་དྲུག་གི་ཡུལ་དུ་འདོད་དགུའི་ལོངས་སྤྱོད་མ་ཚང་བ་མེད་པར་སྤྲུལ་ནས་འབུལ་བར་བྱའོ། །གསུམ་པ་ཡོན་འབུལ་བ་ནི། བཅོམ་ལྡན་འདས་རྒྱལ་བ་བདེ་གཤེགས་རིགས་ལྔ་ལ་ཚེ་འདས་ཀྱི་ཕུང་ཁམས་སྐྱེ་མཆེད་དང་བཅས་པ་ཡོན་དུ་ཕུལ་བས་ཚོགས་ཡོངས་སུ་རྫོགས། སྒྲིབ་པ་སྦྱངས། ཕུང་པོ་བདེ་གཤེགས་རིགས་ལྔ།ཁམས་ལྔ་དབྱིངས་ཕྱུག་ཡུམ་ལྔ། ཉོན་མོངས་པ་ཡེ་ཤེས་ལྔའི་རང་བཞིན་དུ་སངས་རྒྱས་པར་བསམ། དེ་ནས་མར་མེ་བསྔོ་བ་ནི། ཡེ་ཤེས་ལྔའི་བདག་ཉིད་མར་མེ་བསྔོས་པས། ཚེ་འདས་ཀྱི་མ་རིག་པའི་མུན་ཁམས་ཐམས་ཅད་སངས་ནས་ཡེ་ཤེས་ལྔའི་སྣང་བ་མཆོག་ཏུ་རྒྱས་པར་བསམ་མོ། །བཞི་པ་གནས་སྦར་ནི། ཚེ་འདས་སྔར་བཞིན་ལྷར་གསལ་བའི་ལུས་དབུས་སུ་དབུ་མ་མཚན་ཉིད་བཞི་ལྡན་དུ་བསྒོམ་པའི་སྙིང་གར་ཚིགས་ཀྱིས་བཅད་པའི་སྟེང་དུ། རླུང་སེམས་རྣམ་པར་ཤེས་པའི་ངོ་བོ་ཐིག་ལེ་དཀར་པོ་ཨཱཿཡིག་གིས་མཚན་པ་ཅན་ཞིག་ཏུ་གྱུར་ཞིང་། ཕཊཿདང་པོས་ཞིང་ཁམས་ཀྱི་སྣང་བ་མཆེད། གཉིས་པས་ངོ་ཤེས། གསུམ་པས་གདེང་ཐོབ་ཅིང་རྩལ་རྫོགས་ལ་བརྟན་པ་ཐོབ་པར་བསམ་མོ། །སླར་ཡང་མིང་བྱང་དེ་ཉིད་ལ་ཉོན་ཤེས་ཀྱི་དྲི་མ་ཐམས་ཅད་འདུས་པར་དམིགས་ཤིང་། དུག་གསུམ་སྐུ་གསུམ། དུག་ལྔ་ཡེ་ཤེས་ལྔ། ཉོན་མོངས་བརྒྱད་ཁྲི་བཞི་སྟོང་ཆོས་ཕུང་བརྒྱད་ཁྲིའི་མེས་བསྲེགས་562 རིཛཱ

ཝཾམེ ཝཱ ་པ རྔོགསལི་ཆེནཝོའི་གགིལིམརིབྲསག མ་གྱི་སྐོརཏའིནས་འཁོར་བའི་ལྷག་མ་དབྱིངས་སུ་སྡུད་པར་བསམ། དེ་འདྲའི་སྒྱུ་མ་ལྟ་བུའི་རྣལ་འབྱོར་གྱིས་སྒྱུ་འཕྲུལ་ཇི་བཞིན་བསྒྲལ་འདྲེན་བྱེད་པ་ནི་ཆོས་ཐམས་ཅད་སྒྱུ་མ་རྨི་ལམ་ལྟ་བུར་རྟོགས་པའི་ཆེད་དུ་བསྟན་པ་ཡིན། མེད་པ་ལ་ཡོད་པར་སྣང་བ་ནི་རང་གྲིབ་མ་ལ་རང་ཞེ་སྡང་བ་དང་འདྲ་བར་ཡུལ་ལ་མངོན་པར་ཞེན་ནས་སྣ་ཚོགས་ཁམས་རྒྱ་མཚོར་སྣང་སྟེ་འཁྲུལ་བ་ཡིན་ན་ཡང་། འཁོར་འདས་ཀྱི་སྣང་བ་ཐམས་ཅད་སེམས་ཉིད་གཅིག་གིས་འཆང་བའོ། །དེ་ཡང་ཕྱལ་བ་དངོས་ལ། གཞི་ཕྱལ་བ་དང་། ལམ་ཕྱལ་བ་དང་།འབྲས་བུ་ཕྱལ་བ་སྟེ་གསུམ་ཡོད་ཅིང་། དེས་ལས་དང་པོ་གཞི་ཕྱལ་བ་ནི། གཞི་སེམས་ཉིད་བདེ་བར་གཤེགས་པའི་སྙིང་པོ་ཅན་ཏེ། སེམས་ཅན་མ་འཁྲུལ་བའི་སྔ་རོལ་དུའང་སྐྱོན་དང་དྲི་མ་བག་ཆགས་གང་གིས་ཀྱང་གོས་མ་མྱོང་བའི་ཕྱིར་ན་དེ་སྐད་དུ་བརྗོད་དོ། ། གཉིས་པ་ལམ་ཕྱལ་བ་ནི། སེམས་ཅན་འཁྲུལ་བའི་གནས་སྐབས་ན་ཡང་འཁྲུལ་བའི་དབང་གིས་གཞིའི་མཚན་ཉིད་མ་མཐོང་བ་ཙམ་ལས། གཞི་རང་བཞིན་གྱི་རྣམ་པར་དག་པ་སྐུ་དང་ཡེ་ཤེས་ཆེན་པོའི་རང་བཞིན་དུ་བཞུགས་པས་ན་དེ་སྐད་དུ་བརྗོད། གསུམ་པ་འབྲས་བུ་ཕྱལ་བ་ནི།མཐར་ཐུག་སངས་རྒྱས་པའི་ཚེ་ན་ཡང་གཞི་ཡེ་ནས་སྐྱོན་དང་དྲི་མ་བག་ཆགས་གང་གིས་ཀྱང་གོས་མ་མྱོང་བའི་བདག་ཉིད་ཅན་དེ་མངོན་དུ་གྱུར་པ་ལས་གསར་དུ་ཡོན་ཏན་བཞག་པ་ནི་གང་ཡང་མེད་པས་ན་དེ་སྐད་དུ་བརྗོད་དེ། མགོན་པོ་བྱམས་པས། ཇི་ལྟར་སྔར་བཞིན་ཕྱིས་དེ་བཞིན། ། འགྱུར་བ་མེད་པའི་དེ་བཞིན་ཉིད། ། ཅེས་དང་། མངོན་རྟོགས་རྒྱན་ལས། སྔ་མ་ཕྱི་མ་ཁྱད་མེད་ཅིང་། ། དེ་བཞིན་གཤེགས་ནི་དག་གྱུར་པ། །ཞེས་གསུངས་པ་ལྟར་རོ། །དེ་ཡང་གོང་དུ་བཤད་པའི་སེམས་ཉིད་བདེ་གཤེགས་སྙིང་པོ་ཞེས་བྱ་བ་ནི།སྟོན་པ་སྐྱོན་གྱིས་མ་གོས་པ་དེ་བཞིན་ཉིད་ཀྱི་བདག་ཉིད་ཕྱལ་བ་སྐྱོན་གྱིས་མ་563

འཇི མཡོས་རྔོགས་ལ་ཆེ རྩྭཇི་ མགཞགཛའིགོས་པ་ཞིག་ཡིན་ཞིང་། སེམས་ཉིད་བདེ་གཤེགས་སྙིང་པོ་དེ་ནི་འགགས་པའི་དུས་དང་བདག་པོ་ལས་འདས་པ་ཞིག་ལགས་སོ། ། གཞན་ཡང་ཆོས་སྐུ་བདེ་གཤེགས་སྙིང་པོ་ནི་དོན་གཅིག་པའི་བདག་ཉིད་ཅན་ཞིག་མ་ཡིན་ཏེ། གཞི་བདེ་གཤེགས་སྙིང་པོའི་ཀློང་དུ་སྣང་སྲིད་འཁོར་འདས་ཀྱི་ཆོས་ཐམས་ཅད་མ་འདྲེས་སོ་སོར་ཤར་ཞིང་གསལ་བའི་ཕྱིར་ན་དོན་གཅིག་པའི་མཐའ་དང་བྲལ་བ་ཕྱལ་བ་སྐྱོན་གྱིས་མ་གོས་པ་ཞིག་ཡིན་ཞིང་། འཁོར་འདས་ཀྱི་རྣམ་པ་རྒྱ་ཆེ་ལ་གྲངས་མང་བ་ཇི་བཞིན་དུ་བདེ་གཤེགས་སྙིང་པོ་ཉིད་དུ་རོ་གཅིག་པའི་ཕྱིར་ན་ཐ་དད་པའི་མཐའ་དང་བྲལ་བ་སྟེ་ཕྱལ་བ་སྐྱོན་གྱིས་མ་གོས་པ་ཞིག་ཡིན་པ་དང་། དེའི་ཕྱིར་ན་སེམས་ཉིད་བདེ་གཤེགས་སྙིང་པོ་འདི་ནི་སྤྲོས་པའི་མཐའ་བརྒྱད་པོ་གང་དུ་མ་ལྷུང་བ་ཕྱལ་བ་སྐྱོན་གྱིས་མ་གོས་པ་ཞིག་ཡིན་ནོ། །རྣམ་ཐར་གསུམ་དང་ལྡན་པའི་ཚུལ་ནི། རྣམ་ཐར་ག་སུམ་ནི་གང་ཞེ་ན།རྣམ་པར་ཐར་བའི་སྒོ་སྟོང་པ་ཉིད་དང་། རྣམ་པར་ཐར་བའི་སྒོ་མཚན་པ་མེད་པ་དང་། རྣམ་པར་ཐར་བའི་སྒོ་སྨོན་པ་མེད་པ་སྟེ་གསུམ་མོ། །དང་པོ་རྣམ་པར་ཐར་བའི་སྒོ་སྟོང་པ་ཉིད་ནི། སྟོང་པ་ཉིད་འཁོར་འདས་ཡོངས་ལ་ཁྱབ་ཅིང་ཡོངས་སུ་བརྡལ་བའི་ཕྱིར་ན་སྟོང་པ་ཞིག་ཡིན་ཞིང་། ཕྱི་སྣང་བ་ཐམས་ཅད་མེད་པ་ལ་ཡོད་པར་བཏགས་པ་དོན་དུ་དངོས་མཚན་བདེན་གྲུབ་མ་མཆིས་པའི་ཕྱིར་ན་ཕྱི་སྟོང་པ་ཉིད་ཡིན་པ་དང་། ནང་རང་གི་སེམས་ལ་བརྟགས་ན་ཡང་། སྐྱེ་འགགས་གནས་གསུམ་དང་བྲལ་ཞིང་གཞི་དང་རྩ་བ་ཐམས་ཅད་ལས་འདས་པའི་ཕྱིར་ན་ནང་སྟོང་པ་ཉིད་ཡིན་ལ། ཕྱི་སྣང་བ་དང་ནང་འཛིན་པ་ཞེས་ཐ་དད་དུ་བཏགས་པ་ཙམ་ལས་གཟུང་འཛིན་གཉིས་སུ་མི་ཕྱིད་པའམ་མ་གྲུབ་པས་བརྡལ་ཁྱབ་ཆེན་པོ་ཉིད་ཡིན་པའི་ཕྱིར་ན་དོར་བ་མེད་པའི་སྟོང་པ་ཉིད་དེ་རྣམ་པར་ཐར་བའི་སྒོ་སྟོང་པ་ཉིད་ཡིན་ནོ། ། གཉིས་པ་རྣམ་564

ཛའིལེ ཅབ ་བ རྔོགསཕབ་ཆེནའཐོའི གིཕབམ་འདྲས མ་གྱི རཔར་ཐར་བའི་སྒོ་མཚན་པ་མེད་པ་ནི། གཞིའི་ཆོས་སྐུ་བདེ་གཤེགས་སྙིང་པོ་ནི་གཟུགས་དབྱིབས་ཁ་དོག་གི་མཚན་མ་མ་གྲུབ་ཅིང་། ཚིག་ཏུ་བརྗོད་བྱའི་མཚན་མ་དང་བྲལ་བ་སྨྲ་བསམ་བརྗོད་དུ་མེད་པ་དང་། དཔེ་ཡིས་ཀྱང་མི་མཚོན་པ་མཚུངས་ཟླ་ལས་འདས་པ་ཞིག་ཡིན་པའི་ཁར། ། དེ་ནི་དོན་གྱིས་སྟོན་བྱའི་དངོས་པོ་ཉིད་ཀྱིས་སྟོང་ཞིང་རྣམ་པར་ཐར་བའི་སྒོ་མཚན་མ་མེད་པ་ཞིག་ཀྱང་ཡིན་ནོ། ། གསུམ་པ་རྣམ་པར་ཐར་བའི་སྒོ་སྨོན་པ་མེད་པ་ནི། ཆོས་ཉིད་བདེ་གཤེགས་སྙིང་པོ་དེ་ནི་འདས་པའི་དུས་ན་འཁྲུལ་མ་མྱོང་ཞིང་། ད་ལྟའི་དུས་སུ་འཁྲུལ་བ་ལ་མི་གནས་པ་དང་། མ་འོངས་པའི་དུས་ན་འཁྲུལ་དུ་མི་སྲིད་པའི་གསུམ་དུ་བདེ་བར་གཤེགས་པ་ཞིག་ཡིན། དེ་ལ་ལུས་ཀྱིས་ཕྱག་སྐོར་བ་དང་།ངག་གིས་ཁ་བཏོན་བཟླས་བརྗོད། སེམས་ཀྱིས་བསམ་པ་བཟང་པོ་བསྒོམ་པ།བློ་སྦྱོང་བ། འཇིག་རྟེན་པའི་བསམ་གཏན་དང་ཏིང་ངེ་འཛིན་གྱི་དགེ་སྤྱོར་ཙམ་གྱི་འབྲས་བུས་ཡུལ་ཞིང་ཁམས་གཞན་དུ་འགྲོ་ཞིང་གྲོལ་བར་འདོད་ཅིང་། ཁྱབ་བརྡལ་ནམ་མཁའི་ཁོར་ཡུག་འགྲོ་འོང་གི་ཡུལ་དང་བདག་པོར་སེམས་པ་ནི་ཤིན་ཏུ་མགོ་འཁོར་ཞིང་བློ་རྨོངས་པའི་རྟགས་མཚན་ཉིད་དུ་ཟད་པས། ལམ་གང་ཡིན་ན་རང་ཐོག་ཏུ་རང་ས་བཟུང་བ་ཉིད་ལམ་ཡིན་པ་དང་། རྟོགས་པ་གང་ཡིན་ན་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་སོ་སོར་རྟོགས་པའི་ཤེས་རབ་ཀྱིས་གཏན་ལ་ཕབ་ཅིང་བདག་མེད་རྟོགས་པའི་ཤེས་རབ་མངོན་དུ་གྱུར་ཏེ་ཆོས་ཉིད་རང་གི་ངོ་བོ་དང་གནས་ལུགས་དང་ཡིན་ལུགས་ཤེས་པ་ནི་རྟོགས་པ་ཉིད་ཡིན་ལ། གྲོལ་བ་གང་ཡིན་ན་རང་ངོ་རུ་སངས་རྒྱས་པ་ལས་ཡུལ་འཕོ་བགྲོད་དང་གྲོལ་ས་གཞན་དུ་མི་རེ་བ་ནི་གྲོལ་བ་ངེས་པ་ཉིད་ཡིན་པར་བཤད་དོ། ། དེས་ན་གྲོལ་ས་དང་གྲོལ་ཡུལ་གཞན་དུ་འཛིན་ཞིང་འབད་རྩོལ་བྱེད་པ་རྣམས་ཤིན་ཏུ་འཁྲུལ་བ་ཡིན་པས། རང་ཐོག་ཏུ་རང་དམ་བཅའ་བ་565

ཐོ〉 མ༷་ས་རྔོ ས་པ་ཆེ འཐོའི་ མ 4〉ལས་འབྲས་བུ་གཞན་ཞིག་ལ་ཡིད་སྨོན་ཙམ་ཡང་མེད་པ་ནི་རྣམ་པར་ཐར་བའི་སྒོ་སྨོན་པ་མེད་པ་ཉིད་ཡིན་ནོ། ། ་ ་བཞི་པ་ཡོན་ཏན་མ་ལུས་པ་ནང་གདངས་ལྷུན་གྲུབ་རིན་པོ་ཆེའི་བདག་ཉིད་དུ་ཡོངས་སུ་གྲུབ་པའི་ཚུལ་ནི། དེ་ཡང་གཞིའི་ཆོས་སྐུ་བདེ་གཤེགས་སྙིང་པོའི་ནང་གདངས་ལྷུན་གྲུབ་རིན་པོ་ཆེའི་ཡོན་ཏན་ཐམས་ཅད་ལ་གཞི་བྱས་ཤིང་།སངས་རྒྱས་དང་སངས་རྒྱས་ཀྱི་ཞིང་དང་ལྷ་ཡབ་ཡུམ་གཞལ་ཡས་ཁང་དང་བཅས་པར་བསྟན་པ་རྣམས་གཞི་རང་ལ་རང་ཆས་སུ་རྫོགས་པ་ནི་ཤེས་རབ་དང་། ཡུལ་གཞན་ཞིག་ཏུ་དེ་ལྟར་གྲུབ་པར་བསྟན་པ་ནི་ཐབས་ཡིན། གཞི་རང་ལ་སྐུ་དང་ཡེ་ཤེས་ཡོན་ཏན་ཐམས་ཅད་རྫོགས་པར་བྱས་པ་ནི་དོན་དམ་པ་དང་། གཞན་དུ་ཡུལ་སྣོད་བཅུད་ཅན་ཡོད་པར་འཆད་པ་ནི་ཀུན་རྫོབ་ཡིན།དེ་བཞིན་དུ་ཡང་གཞི་བདེ་གཤེགས་སྙིང་པོ་རང་གི་ལྷུན་གྲུབ་སྐུ་དང་ཡེ་ཤེས་ཀྱི་རོལ་པ་ནི་ངེས་པའི་དོན་དང་། ཡུལ་གཞན་དུ་སངས་རྒྱས་ཀྱི་ཞིང་དང་ལྷ་ཕོ་མོའི་མིང་དང་དངོས་པོ་མཚན་མ་ཅན་དུ་འཆད་པ་ཐམས་ཅད་དྲང་དོན་ཡིན་ནོ། །འཁོར་བའི་སྒོར་བསྟུན་ནས་དོན་དམ་ཀུན་རྫོབ་ཏུ་བསྟན་པ་ནི་འདི་ལྟ་སྟེ།སྤྱིར་འཁོར་འདས་གཉིས་ཀ་ལྷུན་གྲུབ་རིན་པོ་ཆེའི་རྩལ་ལས་ཤར་ཞིང་བདེ་གཤེགས་སྙིང་པོའི་རང་རྩལ་ཁོ་ན་ཡིན་ཏེ། འཁོར་འདས་ཐམས་ཅད་རང་གི་ཆོ་འཕྲུལ་ལས་མ་འདས་པའི་ཕྱིར་རོ། ། དེས་ན་གདུལ་བྱ་རྟག་འཛིན་ཅན་རྣམས་ཀུན་རྫོབ་རྩོལ་བཅས་ཀྱིས་ལམ་ལ་བརྟེན་ནས་དོན་དམ་སྤྲོས་བྲལ་གྱི་དབྱིང་ས་སུ་ཁ་དྲངས་པའི་ཐབས་སུ་འཁོར་བའི་སྒོ་དང་བསྟུན་ནས་འཆད་པ་ཐམས་ཅད་ཀུན་རྫོབ་ཡིན་ནོ། ། དེ་ཡང་སེམས་ཅན་འཁྲུལ་བའི་སྣང་ཆ་ལའང་བསོད་ནམས་བསགས་པའི་སྒོ་དུ་མར་ཤར་ཏེ། དཔེར་ན་ཕྱག་འཚལ་བ་ལྟ་བུ་ལ་ཡང་ཡར་ལངས་པ་དང་སར་སྡོད་པ་ཙམ་ནི་བསོད་ནམས་བསགས་པ་མ་ཡིན་ཀྱང་།566 ་

ཐོའིམེ ཕབ ་ལ ཅསྡོ སཕབ་ཆེ 44འི་ ཕབམཕགདྲས མ་ བསྒོརཕྱག་འཚལ་ལོ་ཞེས་བསམ་པའི་དད་གུས་དང་མོས་པ་བྱེད་པའི་རྣམ་རྟོག་དཀར་པོ་ཞིག་སྐྱེས་པ་དེའི་བསོད་ནམས་ཀྱི་ཕུང་པོ་བསྐྱེད་པའི་དོན་ཡང་། གཞི་བདེ་བར་གཤེགས་པའི་ཉག་ཕྲན་གཅིག་ཡིན་པའི་ཕྱིར་དང་། དེ་བཞིན་དུ་སྐོར་བ་བྱེད་པའང་གོམ་པའི་འདེགས་འཇོག་ཙམ་དང་། ཡོན་ཆབ་ཕུལ་བ་ཡང་ཆུ་ཕོར་འཇལ་བར་བྱེད་པ་དང་། ངག་གིས་བཟླས་བརྗོད་བྱེད་པ་ཡང་ཚིག་ལབ་ལབ་བྱས་པ་ཙམ་ནི་དགེ་བ་མ་ཡིན་ཏེ། དེ་དག་ལ་རྣམ་རྟོག་དཀར་པོ་དུང་ངེ་བ་ཞིག་སྐྱེ་བ་དེ་ཆོས་སྐུ་བདེ་གཤེགས་སྙིང་པོའི་ཉག་ཕྲན་གཅིག་ཡིན་པས་དོན་གྱི་དགེ་བར་འགྱུར་བ་ཡིན་པའི་ཕྱིར་རོ། ། དེ་བཞིན་དུ་མི་དགེ་བའི་ལས་ཤིག་བསགས་པ་ལ་ཡང་། གཞི་སེམས་ཅན་ཡིན་པར་ཤེས་པ་དང་། བསམ་པ་གསོད་སེམས་དྲག་པོས་ཀུན་ནས་བསླངས་ཤིང་། སྦྱོར་བ་ཕ་རོལ་གྱི་སེམས་ཅན་ལ་དངོས་སུ་ལག་ལེན་དུ་བཏབ་པ་དང་། མཐར་ཐུག་སྲོག་གི་དབང་པོ་འགགས་པར་བྱས་པའམ་དེ་ལ་རྗེས་སུ་ཡི་རང་བྱས་པས་མི་དགེ་བར་འགྱུར་བ་དང་། དེ་བཞིན་དུ་མི་ལམ་དུ་ཡང་ལྷ་ཁང་ལྟ་བུ་ལ་བསོད་ནམས་བསགས་པ་རྨིས་ནས་སང་ཉིན་དེ་ལྟར་བྱའོ་སྙམ་པའི་དགའ་བ་བྱས་ན་དགེ་བར་འགྱུར་བ་དང་། སྡིག་པ་ཡང་དེ་བཞིན་ནོ། ། རྣམ་རྟོག་བཟང་ངན་གང་ཤར་ཡ་ང་ཐམས་ཅད་བདེ་བར་གཤེགས་པའི་ཉག་ཕྲན་གཅིག་ཡིན་པས། དགེ་སྡིག་དང་བདེ་སྡུག་གི་སྣང་བ་སྣ་ཚོགས་ཤར་བ་ཡང་དེའི་དོན་ཡིན་ནོ། ། གཞི་བདེ་གཤེགས་སྙིང་པོའི་དབྱིངས་སུ་ལྷུན་གྲུབ་སྐུ་དང་ཡེ་ཤེས་ཡོན་ཏན་གྱི་རོལ་པ་ཐམས་ཅད་གཞིའི་ཆོས་ཉིད་ཆེན་པོར་ཡེ་ནས་ལོངས་སྤྱོད་དུ་རང་ཆས་སུ་རྫོགས་པ་ལ་ལོངས་སྤྱོད་རྫོགས་པ་དང་།སེམས་ཅན་མ་རིག་པ་ལས་ཉོན་གྱིས་བསྒྲིབས་པ་རྣམས་ལའང་ངར་འཛིན་གྱི་ཤེས་པ་སྐྱེས་ཙམ་ནས་རྨི་སྣང་དང་འདི་སྣང་དང་ཕྱི་མའི་སྣང་བ་ཐམས་ཅད་དང་། སྣོད་བཅུད་འདོད་ཡོན་ཐམས་ཅད་བྱ་བས་མ་བྱས་རྩོལ་བས་མ་བསྒྲུབ་567

ཛའི མ་ཆོས་རྫོ ས་སྡ་ཆེ 44འི་ མ ཞ ཐོའིཔར་ལོངས་སྤྱོད་དུ་རང་ཆས་སུ་རྫོགས་པ་དང་། སངས་རྒྱས་པའི་ཚེ་ན་ཡང་དག་པ་དང་གྲོལ་བ་ལྷུན་གྲུབ་སྐུ་དང་ཡེ་ཤེས་ཀྱི་རོལ་པ་ཐམས་ཅད་བྱ་བས་མ་བྱས་རྩོལ་བས་མ་བསྒྲུབ་པར་ལོངས་སྤྱོད་དུ་རང་ཆས་སུ་རྫོགས་པས་ན་ལོངས་སྤྱོད་རྫོགས་པ་དང་། ཤེས་རབ་དང་ཡེ་ཤེས་ཡོན་ཏན་ཐམས་ཅད་སྤུང་བ་ལྟ་བུར་ལྷུན་གྱིས་གྲུབ་པའི་ཕྱིར་ན་སྐུ་ཞེས་བྱའོ། །གཞི་བདེ་གཤེགས་སྙིང་པོའི་ངང་ལས་སྤྲུལ་པ་འགྱེད་སྙམ་གྱི་བློ་ཡིད་མ་གཡོས་ཤིང་། གཞི་རང་ལས་མི་གཞན་པའི་སྟོན་པ་སྤྲུལ་སྐུ་དང་། བཟོ་སྤྲུལ་སྐུ་དང་། སྐྱེ་བ་སྤྲུལ་སྐུ་དང་། བེམ་པོ་སྤྲུལ་སྐུ་རྣམས་ནི་ངར་འཛིན་གྱི་ཤེས་པ་ཆུ་སྣོད་ལྟ་བུ་དང་། བདེ་གཤེགས་སྙིང་པོའི་དབྱིངས་ཀྱི་ཡོན་ཏན་ནམ་མཁའི་གཟའ་སྐར་ལྟ་བུ་དུས་འཛོམས་པའི་ཚེ། རྟེན་འབྲེལ་སྤྲུལ་པ་རྣམ་བཞིར་སྣང་བ་ཡིན་ནོ། །དང་པོ་སྟོན་པ་སྤྲུལ་སྐུ་ནི། རང་གི་ངར་འཛིན་གྱི་ཆུ་སྣོད་དྭངས་པ་ལ་བདེ་གཤེགས་སྙིང་པོ་དབྱིངས་ཀྱི་རོལ་པ་ནམ་མཁའི་གཟའ་སྐར་ལྟ་བུར་འཆར་བ་ནི། ད་ལྟ་རང་ལ་རང་གནས་ཀྱི་ཡེ་ཤེས་ཀྱི་དོན་སྟོན་པར་བྱེད་པའི་བླ་མ་དགེ་བའི་བཤེས་གཉེན་དང་། དེ་བཞིན་དུ་ཡི་གེ་ལ་བརྟེན་ནས་རྟོགས་ཀྱང་མཚུངས་ལ། ཉིན་སྣང་མཚན་སྣང་ཉམས་སོགས་ལ་བརྟེན་ནས་རང་གནས་མངོན་དུ་གྱུར་པའི་ཐབས་སོགས་ལ་གདུལ་བྱ་རང་སྣང་གི་སྟོན་པ་རང་ལ་སྣང་བ་དེ་སྟོན་པ་སྤྲུལ་སྐུ་ཡིན་ནོ། །གཉིས་པ་སྐྱེ་བ་སྤྲུལ་སྐུ་ནི། རང་གི་ངར་འཛིན་གྱི་རྣམ་པར་རྟོག་པ་ལས་སྐྱེས་པའི་བདག་ལ་གྲོགས་སུ་ལོངས་སྤྱོད་པའི་ཡུལ་དུ་རང་ལྟ་བུའི་རྐང་གཉིས་དང་། གཞན་ལྟ་བུའི་རྐང་མང་དང་། རྐང་མེད་དང་། འདབ་ཆགས་དང་།སྡེར་ཆགས་དང་། རྨིག་ཆགས་དང་། ཁ་ལ་རྭ་ཅོ་ཅན་དངཀ མགོ་ལ་རྭ་ཅོ་568

ཙྭའིལེ ཡབ ་ལ རྔོ སཕབ་ཆེ བསྡོའི གིཕབམཕར ས མ་གྱིསྟེ་རཅན་ལ་སོགས་པ་སྲོག་ཆགས་རྣམ་པ་སྣ་ཚོགས་པ་སྐྱེ་འཆི་འགྲོ་འོང་གི་རྣམ་འགྱུར་ལྟར་རྒྱུན་མི་འཆད་པར་སྣང་བ་ཐམས་ཅད་སྐྱེ་བ་སྤྲུལ་སྐུ་ཡིན་ནོ། །གསུམ་པ་བཟོ་སྤྲུལ་སྐུ་ནི། བསོད་ནམས་བསགས་པའི་སྐྱེས་བུའི་ངར་འཛིན་གྱི་ཆུ་སྣོད་དྭངས་པ་ལ། སྐུ་རྟེན་རིས་སུ་བྲིས་པ་དང་། འབུར་དུ་བཏོད་་ པ། གསུང་རྟེན་གླེགས་བམ་དང་ཐུགས་རྟེན་མཆོད་རྟེན་སོགས་རང་གི་བདེ་གཤེགས་སྙིང་པོའི་སྤྲུལ་པ་རང་ལ་ཤར་བ་ནི་བཟོ་སྤྲུལ་སྐུ་ཡིན་ནོ། །བཞི་པ་བེམ་པོའི་སྤྲུལ་སྐུ་ནི། བདག་སྣང་ཙམ་ཉིད་ནས་བདག་གི་ལོངས་སྤྱོད་ཀྱི་ཡུལ་དུ་གྱུར་པ་གོས་དང་རྒྱན་དང་ཆས་ཀ་ལ་སོགས་པའི་མཁོ་བའི་ཡོ་བྱད་དང་། མི་མཁོ་བའི་རྫས་དངོས་པོ་བསམ་གྱིས་མི་ཁྱབ་པ་སྣང་བའི་ཆོས་རྣམས་ནི་བེམ་པོ་སྤྲུལ་སྐུ་ཡིན་ནོ། ། སྤྲུལ་སྐུ་རྣམ་པ་བཞི་པོ་དེ་དག་ནི་ངར་འཛིན་གྱི་ཤེས་པའི་ཡུལ་དུ་གྱུར་པའི་ཀློང་དུ་བདེ་གཤེགས་སྙིང་པོའི་སྤྲུལ་པ་ཤར་བ་ཡིན་པས། གདུལ་བྱའི་བདག་འཛིན་དབྱིངས་སུ་མ་ཞིག་པའི་བར་དུ་སྤྲུལ་པའི་སྐུ་རྒྱུན་མི་འཆད་པར་སྣང་བ་དང་། དོན་ལ་སྣོད་བཅུད་སྐུ་གསུམ་གྱི་རོལ་པ་ལས་མ་འདས་པ་ཞིག་ཡིན་པར་གསུངས་སོ། ། དེ་ཡང་ངོ་བོ་སྟོང་པའི་ཆ་ས་ཆོས་སྐུ་དང་། རང་བཞིན་ལྷུན་གྲུབ་ཀྱི་ཆ་ལ་ལོངས་སྐུ། སྣང་བ་ཐམས་ཅད་མ་འདྲེས་པར་སོ་སོར་སྣང་བའི་ཆ་ལ་སྤྲུལ་སྐུ་ཟེར་བ་ཡིན། དེ་ལ་རེ་ཞིག་བསམས་ན་ནི། མ་དག་འཁོར་བར་སྣང་བའི་རང་དུས་ཉིད་ནས་རྒྱལ་བ་ཐམས་ཅད་ཀྱི་སྐུ་གསུང་ཐུགས་ཀྱིས་མ་བསྡུས་པའི་ཆོས་ནི་གང་ཡང་མེད་ཅིང་། དག་པ་རབ་འབྱམས་སུ་ཡེ་སངས་རྒྱས་པ་ཡིན་ནོ། །ཇི་ལྟར་ཡིན་ཞེ་ན། སྣང་བ་ཐམས་ཅད་སྐུའི་དབྱིངས་དང་། ལྷུན་གྲུབ་གསུང་གི་དབྱིངས། ངོ་བོ་ཐུགས་ཀྱི་དབྱིངས་སུ་རྫོགས་པ་ཡིན། དེ་བཞིན་དུ་འདོད་ཁམས་སྤྲུ།ལ་སྐུའི་དབྱིངས་དང་། གཟུགས་ཁམས་ལོངས་སྐུའི་དབྱིངས། གཟུགས་མེད་ཁམས་ཆོས་སྐུའི་དབྱིངས་སུ་ཡེ་569

ཛ〉 མསྔོ་ས་རྔོ ས་ཐཱ་ཆེ བསྒོའི་ མ ཞ ཛའི ་ནས་དག་ཟིན་པ་ཡིན་ནོ། ། དེ་ལ་ཡང་རྡོ་རྗེའི་དམ་བཅའ་བཞི་ལྡན་ཚུལ་དང་།འགྲོ་བ་མི་རྣམས་རིགས་རྒྱལ་རིགས་དང་། རྗེ་རིགས་དང་། འབངས་རིགས་དང་། བྲམ་ཟེའི་རིགས་དང་། གདོལ་པའི་རིགས་བཅས་ལྔ་ལ་མངོན་པར་ཞེན་པ་བཟློག་ཅིང་ཁ་དྲངས་པའི་ཆེད་དུ་དེ་དང་ཚུལ་བསྟུན་ཏེ་ལྷ་ལ་ཡང་རིགས་བརྗོད་ཚུལ། མི་རྣམས་ཀྱི་ཡུལ་ཞེན་བཟློག་ཅིང་ཁ་དྲངས་པའི་ཆེད་དུ་ལྷ་ལ་ཡང་ཞིང་ཁམས་ལྔ་རུ་བསྟན་ཚུལ། མི་རྣམས་གནས་ཁང་ལ་ཞེན་པ་བཟློག་ཅིང་ཁ་དྲངས་པའི་ཆེད་དུ་ལྷ་ལ་ཡང་གཞལ་ཡས་ཁང་ཡོད་པར་བསྟན་ཚུལ།མི་རྣམས་མོ་ལ་ཞེན་པ་བཟློག་ཅིང་ཁ་དྲངས་པའི་ཆེད་དུ་ལྷ་ལ་ཡང་མཁའ་འགྲོ་མ་ཡོད་པར་བསྟན་ཚུལ་སོགས་འདིར་ཞིབ་ཏུ་བརྗོད་ན་མང་བར་དོགས་ཏེ་བཏང་སྙོམས་སུ་བཞག་པ་ཡིན་པས། དེ་དག་གི་ཚུལ་ཤེས་པར་འདོད་པ་དག་གིས་རྙིང་མའི་གཞུང་གཞན་རྣམས་ལ་གཟིགས་པར་ཞུའོ། ། དེ་ཡང་དོན་དམ་པར་བདེ་གཤེགས་སྙིང་པོའི་རིག་པ་མངོན་དུ་བྱེད་པ་ཙམ་ལས་ཞལ་ཕྱག་མཚན་མར་མ་གྲུབ་ཅིང་། མིང་གི་འཇུག་པའང་མེད་པས། ཆོས་སྐུ་མཚན་མ་དང་བྲལ་བ་ཞིག་ཡིན་ན་ཡང་། གདུལ་བྱ་རྟག་འཛིན་ཅན་རྣམས་ཀུན་རྫོབ་རྩོལ་བཅསཀྱི་ལམ་ལ་བརྟེན་ནས་ཆོས་ཉིད་སྤྲོས་བྲལ་གྱི་དབྱིངས་སུ་ཁ་དྲངས་པའི་ཐབས་སུ་འཁོར་བའི་སྒོ་དང་བསྟུན་ནས་རྟེན་དང་བརྟེན་པའི་དཀྱིལ་འཁོར་གྱི་རོལ་པར་མིང་དང་དངོས་པོ་མཚན་མ་ཅན་དུ་བསྟན་པའོ། །སེམས་བསྐྱེད་ནི། ཚེ་རབས་ཐོག་མ་མེད་པའི་དུས་ནས་བདག་གཅིག་པུར་དམིགས་ཤིང་། ངར་འཛིན་གྱིས་རང་ཉིད་བསླུས་ནས་བདག་གཞན་བདེན་གྲུབ་ཏུ་བཟུང་བ་དང་། འདོད་ཞེན་རྒྱུན་མི་འཆད་པར་འབྱུང་བ་ལ་སེམས་ཞེས་བྱ་སྟེ། མ་བསྐྱེད་ཡིན་ལུགས་ཀྱི་བྱང་ཆུབ་ཀྱི་སེམས་རིན་པོ་ཆེ་ནི་ཆོས་སྐུ་གཞིར་གནས་ཀྱི་རྣམ་པ་མངོན་དུ་གྱུར་ཚེ། འཁོར་འདས་ཐམས་ཅད་570 ་

ཛའིལེ ལི ་ལ རྫོགསརི་ཆེ ཡོའིགགིལིམརིབྲསག མཤུསྤོརརིག་པ་གཅིག་གི་ཡོ་ལང་དུ་རྟོགས་ཤིང་བྱར་མེད་སྤྲོས་པ་དང་བྲལ་བའི་དབྱིངས་ཉིད་མངོན་དུ་བྱེད་ཅིང་། གང་སྣང་ཆོས་སྐུའི་རོལ་པ་རུ་ཐག་བཅད་ནས་སེམས་ཀྱི་རྒྱ་བསྐྱེད་པ་དང་། འཁོར་འདས་ཐམས་ཅད་བྱང་ཆུབ་སེམས་ཀྱི་རོལ་པ་ཆེན་པོར་གྱུར་པ་ནི་སེམས་བསྐྱེད་ཐམས་ཅད་ཀྱི་འབྲས་བུ་ཆོས་ཐམས་ཅད་ཀྱི་དམ་པར་གྱུར་པ་ཞིག་ཡིན་ནོ། །བགེགས་བསྐྲད་ནི། བྱང་ཆུབ་བསྒྲུབ་པ་ལ་བར་ཆད་བྱེད་པའི་བགེགས་ཚོགས་རྣམས་ལ་ལན་ཆགས་གླུད་གཏོར་ཐམས་ཅད་ཆོས་ཉིད་སྒྱུ་འཕྲུལ་རོལ་པའི་ཏིང་ངེ་འཛིན་གྱིས་དགའ་ལྡན་རྣམ་པར་རྒྱལ་བའི་ལྷའི་ལོངས་སྤྱོད་ལྟ་བུར་བསམ་གྱིས་མི་ཁྱབ་པར་སྤྲུལ་ནས་ཚིམ་པར་བྱས་པས་རང་གནས་སུ་སོང་བར་བསམ་པ་དང་། ད་དུང་བཀའ་ལ་མི་ཉན་པའི་རིགས་དེ་དག་བདག་དཔལ་ཆེན་པོའི་སྐུ་ལས་ཁྲོ་མཚོན་མེ་ལྕེའི་ཚོགས་གྲངས་མེད་པར་འཕྲོས་པས་རྒྱ་མཚོ་ཆེན་པོའི་ཕ་མཐའ་གླིང་བར་མུན་པའི་སྨག་རུམ་དུ་བསྐྲད་པར་བསམ་པའོ། །བསྲུང་གུར་ནི། དོན་དམ་པར་བདག་མེད་རྟོགས་པའི་ཤེས་རབ་མངོན་དུ་གྱུར་ཅིང་། འཁོར་འདས་ཐམས་ཅད་བྱང་ཆུབ་སེམས་ཀྱི་རོལ་པ་རུ་ཤེས་པས། གནོད་བྱེད་དང་གནོད་ཡུལ་ཐམས་ཅད་གདོད་ནས་མ་གྲུབ་པར་ཐག་ཆོད་པ་དེ་ཡིན། དེའི་དོད་དུ་ཕར་འཕྲོས་པས་ཁྲོ་མཚོན་མེ་ལྕེ་རྣམས་ཚུར་འདུས་ཤིང་། རྡོ་རྗེ་དང་། འཁོར་ལོ། རིན་པོ་ཆེ། པདྨ། རྒྱ་གྲམ། མེ་རི་སོགས་བསྲུང་བའི་འཁོར་ལོར་འགྱུར་བའི་ནང་དུ། བདག་དང་བསྲུང་བྱ་རྣམས་ཚུད་ཅིང་ལྷར་གསལ་བས་གདོན་བགེགས་གང་གིས་ཀྱང་གླགས་མི་རྙེད་པར་བསམ་པར་བྱའོ། །བྱིན་འབེབས་ནི། མ་དག་འཁྲུལ་བའི་སེམས་སྣང་ཐམས་ཅད་གཏན་ལ་ཕབ་ནས་གཞིའི་གནས་ལུགས་དང་ཡིན་ལུགས་ཀྱི་ངང་མངོན་དུ་གྱུར་ཅིང་། མ་་571

ཛའི མ་ཆོས་རྫོ ས་ལ་ཆེ བསྡོའི་ མ ཐོའིརིག་པའི་མུན་ཁམས་གཞི་ལ་སངས་ནས་རིག་པ་ཡེ་ཤེས་ཆེན་པོར་དབང་འབྱོར་བ་ཡིན་ནོ། །མཆོད་རྫས་བྱིན་བརླབས་ནི། དོན་དམ་པར་ཆོས་སྐུ་སྤྲོས་མཐའ་དང་བྲལ་བའི་དབྱིངས་ཀྱི་ལྷུན་གྲུབ་སྐུ་དང་ཡེ་ཤེས་ཀྱི་རོལ་པར་རང་བྱུང་བའི་ངང་མངོན་དུ་གྱུར་ཅིང་། སྣང་བའི་ཆོས་ཐམས་ཅད་རིག་པ་ཡེ་ཤེས་ཆེན་པོའི་རྒྱན་དུ་ཤར་བའི་ངང་ཚུལ་ཇི་བཞིན་པར་རྟོགས་པས་འདོད་ཡོན་གྱི་སྣང་བ་ཐམས་ཅད་མ་བཤམས་ཡེ་བཀོད་ཀྱི་མཆོད་པར་ཤེས་པ་དེ་ཡིན་ནོ། །དངོས་གཞིའི་ལྷ་བསྐྱེད་པ་ནི། ཀུན་གཞི་ཆོས་སྐུར་འཕོས་ནས་གདོད་མའི་ཡེ་གཞི་སངས་རྒྱས་ཀུན་ཏུ་བཟང་པོ་སྐུ་བཞི་ཡེ་ཤེས་ལྔའི་བདག་ཉིད་ཅན་དེ་ཇི་ལྟ་བ་བཞིན་དུ་མངོན་དུ་གྱུར་པ་ནི་ཇི་ལྟ་བ་མཁྱེན་པའི་ཤེས་རབ་དང་།ཀུན་ཤེས་ཀུན་རིག་གི་ཤེས་པ་གོ་མ་འགགས་པའི་ཀུན་གསལ་གྱི་རིག་པ་མཁྱེན་པ་མ་འགགས་པའི་ཆ་དེ་ནི་ཇི་སྙེད་པ་གཟིགས་པའི་ཤེས་རབ་ཆེན་པོ་སྟེ། ཇི་ལྟ་ཇི་སྙེད་ཀྱི་ཡེ་ཤེས་ཆེན་པོ་མངོན་དུ་གྱུར་པ་ནི་རྒྱལ་དང་རྒྱལ་སྲས་ཐམས་ཅད་ཀྱི་གསང་བ་འདུས་པ་སྟེ། དོན་གྱི་སྒྲུབ་པ་ཟབ་མོ་ཡིན་ནོ། ། དེ་ལ་ཡང་སངས་རྒྱས་ཀྱི་སྐུ་མཚན་དང་དཔེ་བྱད་ཀྱིས་བརྒྱན་པར་སྣང་ཞིང་སྟོན་འཁོར་ཐ་དད་པའི་ཚུལ་དུ་ཡོད་པར་བསྟན་པ་ནི་ཐབས་ཀྱི་ལམ་ཡིན་ཞིང་། དེ་བྱེ་བྲག་ཏུ་ཅུང་ཟད་བཤད་ན་ནི། མི་ནི་འདོད་ཆགས་དང་། ཞེ་སྡང་། གཏི་མུག་སོགས་ཀྱི་དུག་དང་ལྡན་པ་ཞིག་ཡིན་པས། དུས་རྒྱུན་གྱི་འཚོ་བའི་ནང་དུ་དུག་དེ་དག་དང་འབྲལ་ཐབས་མེད་པའི་ཚུལ་གྱིས་གནས་པ་ཡིན། དུག་དེ་དག་གིས་མི་ལ་ཇི་ལྟར་གནོད་པ་གཏོང་བ་ཡིན་ཞེ་ན། གཏི་མུག་གི་རྩལ་ལས་ཀླུ་གདོན་ས་བདག་གི་སྡེ་ཚོགས་དང་། ཞེ་སྡང་གི་རྩལ་ལས་ཕོ་གདོན་རྒྱལ་པོའི་སྡེ་ཚོགས་དང་།འདོད་ཆགས་ཀྱི་རྩལ་ལས་མོ་གདོན་འདྲེ་མོའི་སྡེ་ཚོགས་དང་། ཉོན་མོངས་572 མོ

ཛའིལེ ལི ་པ རྫོ ས་པ་ཆེན་པོའི་གགིལིམཛོདྲསག མ་གྱི་སྐོརབརྒྱདཁྲི་བཞི་སྟོང་གི་རྩལ་ལས་གཙོ་བོའི་གདོན་ཆེན་བཅོ་བརྒྱད། བྱིས་པའི་གདོན་ཆེན་བཅོ་ལྔ། འཕྲོག་མ་མ་བུ་ལྔ་བརྒྱ་སོགས་གཉུག་མར་གནས་པའི་འདྲེ་རྒན་དང་གློ་བུར་དུ་ལྷགས་པའི་འདྲེ་ཕྲན་སོགས་རྣམ་པར་མཆེད་པ་ཡིན་ལ།དེ་ནི་ཐབས་ཀྱི་སྒོ་ཙམ་ལས་རང་རྒྱུད་པ་མེད་ཅིང་། བྱང་ཆུབ་སེམས་དཔའ་ཡང་རང་རྒྱུད་པ་མེད་པ་ཡིན། མདོར་ན་གདོད་མ་གཞིའི་ཆོས་སྐུ་ཆེན་པོ་མངོན་དུ་གྱུར་པའི་སངས་རྒྱས་རྣམས་ཀྱི་རང་བྱུང་གི་ཡེ་ཤེས་ཆེན་པོའི་རྩལ་དུ་ཤར་བ་རྣམས་དུམ་བུར་བཅད་དེ་ཐབས་ཀྱི་ལམ་དུ་བཅོས་པ་ཡིན་ཞིང་། དོན་དམ་པར་གཞི་རང་གི་གནས་ལུགས་དང་ཡིན་ལུགས་ཤེས་པས་མཐར་རང་ངོར་རང་གིས་དམ་བཅས་ནས་མངོན་གྱུར་གྱི་ངང་དེ་ལས་གཞན་དུ་མི་འདའ་བ་ནི་དོན་གྱི་སྒྲུབ་པ་ཟབ་མོ་ཡིན་པ་དང་། སྒྲུབ་དང་དཀྱིལ་འཁོར་ཐམས་ཅད་འདིར་འདུས་ཤིང་རྫོགས་པ་ཡིན་ནོ། ། དེ་དག་གི་དོད་དུ་དངོས་གཞི་རྟེན་ཞིང་ཁམས་གཞལ་ཡས་ཁང་དང་བརྟེན་པ་ལྷ་རྣམས་བསྒོམ་པའི་སྔ་ཐོག་ཏུ་མ་དག་པ་ལས་ཀྱི་བསྐལ་བ་དབྱིངས་སུ་བཤིག་སྟེ་དག་པ་ཡེ་ཤེས་ཀྱི་ལྷ་སྣང་འགོད་དགོས་ཏེ། མ་དག་འཁོར་བའི་སྣང་བ་དང་ཡེ་ཤེས་ལྷའི་ཞིང་ཁམས་རྣམས་དུས་གཅིག་ཏུ་འགྲུབ་མི་སྲིད་པའི་ཕྱིར་རོ། ། ཕྱི་སྣང་བ་སྣོད་འཇིག་རྟེན་དང་ནང་གཡོ་བ་བཅུད་ཀྱི་སེམས་ཅན་བར་འདོད་ཡོན་ལྔའི་ཡུལ་སྣང་དང་བཅས་པ་ཐམས་ཅད་སྒྱུ་མའི་འཕྲུལ་འཁོར་དབྱིངས་སུ་ཞིག་པ་བཞིན་དུ་ཆོས་ཉིད་སྟོང་པ་ཉིད་ཀྱི་རང་བཞིན་དུ་ཞིག་པར་བསམ་ལ། སྟོང་པའི་དབྱིངས་ཆོས་ཉིད་དེ་བཞིན་ཉིད་ཀྱི་གནས་ལུགས་མངོན་དུ་བྱེད་པ་དེ་བཞིན་ཉིད་ཀྱི་ཏིང་ངེ་འཛིན་ཞེས་བྱའོ། ། དེ་ཡང་སྟོང་བའི་ངང་ཚུལ་དང་ཡིན་ལུགས་མི་ཤེས་པ་རྣམས་ཀྱིས་མི་སྟོང་བ་ལ་སྟོང་ཚུལ་དུ་རྒྱས་འདེབས་པ་ཙམ་ལས་དེ་བཞིན་ཉིད་ཀྱི་ཏིང་ངེ་འཛིན་དངོས་སུ་ནི་མངོན་དུ་མི་འགྱུར་བ་དང་། དེ་བཞིན་ཉིད་ཀྱི་ཏིང་ངེ་འཛིན་དངོས་ནི་ལྟ་བ་573

ཛཇི མཅས་རྔོགསརི་ཆེ ཡོའི་ མ ཞ ཛའིསྟོང་ཉིད་རྟོགས་པའི་རྣལ་འབྱོར་ཁོ་ནས་སྤྱོད་ཡུལ་དུ་གྱུར་པའོ། ། གཞན་ཡང་ཀུན་ཏུ་སྣང་བའི་ཏིང་ངེ་འཛིན་དང་རྒྱུའི་ཏིང་ངེ་འཛིན་སོགས་དུ་མ་ཞིག་ཡོད་པ་རྣམས་འདིར་བརྗོད་པར་མི་བྱའོ། །འདིར་སྤྱན་འདྲེན་དང་། བཞུགས་གསོལ་དང་། ཕྱག་འཚལ་དང་།མཆོད་པ་དང་བསྟོད་པ་སོགས་དམིགས་སུ་བཀར་ནས་མདོར་བསྡུས་ཤིག་བརྗོད་པར་འདོད་དོ། །དང་པོ་སྤྱན་འདྲེན་ནི། དོན་དམ་པར་གཞིའི་རིག་པ་མཐའ་གྲོལ་ཆེན་པོའི་གནས་ལུགས་མངོན་དུ་གྱུར་པའི་ཚེ། ཁམས་གསུམ་འཁོར་བའི་ཆོས་སུ་སྣང་བ་ཐམས་ཅད་རྒྱལ་བའི་སྐུ་གསུང་ཐུགས་རྡོ་རྗེ་གསུམ་གྱི་རང་བཞིན་དུ་དག་ཅིང་། ཆོས་ཉིད་མཉམ་བརྡལ་ཆེན་པོའི་དབྱིངས་སུ་རོ་གཅིག་ཅིང་འཁོར་འདསགཞིའི་རོལ་པ་རུ་འཕོས་ཏེ་ངང་གནས་ཀྱི་ཡེ་ཤེས་ཆེན་པོ་མངོན་དུ་བྱེད་པ་ཉིད་ནི་སྤྱན་འདྲེན་པ་ཡང་ཡིན། དེའི་དོད་དུ་སླར་ཡང་གནས་གསུམ་ལས་འོད་ཟེར་དཀར་དམར་མཐིང་གསུམ་འཕྲོས་པས། ཆོས་ཉིད་ནམ་མཁའ་མཛོད་ཀྱི་དབྱིངས་ནས་ཕྱོགས་བཅུ་དུས་གསུམ་གྱི་རྒྱལ་བ་སྲས་དང་བཅས་པ་རྟེན་དང་བརྟེན་པའི་དཀྱིལ་འཁོར་གྱི་རོལ་པ་ཐམས་ཅད་ཁ་བ་བུ་ཡུག་འཚུབ་པ་བཞིན་དུ་སྤྱན་དྲངས་ཏེ་བདག་དང་སྒྲུབ་རྫས་ཀྱི་སྟེང་དུ་བྱོན་ནས་བདག་མདུན་རྣམས་དང་སྒྲུབ་རྫས་ལ་བསྟིམ་པའོ། །གཉིས་པ་བཞུགས་གསོལ་ནི། དོན་དམ་པར་དུས་གསུམ་འཕོ་འགྱུར་མེད་པ་གཞིར་གནས་ཀྱི་རིག་པ་ངོ་འཕྲོད་དེ་རང་ཐོག་ཏུ་རང་ས་འཛིན་ཞིང་རྒྱུད་ལ་བརྟན་པར་བྱ་བ་ཉིད་བཞུགས་གསོལ་ཀྱང་ཡིན། དེའི་དོད་དུ་འཁོར་བའི་སྒོ་དང་བསྟུན་ཏེ་རྒྱལ་བ་རྣམས་ཀྱི་ཐུགས་དང་མཐུན་པའི་གདན་ཕུལ་ནས་བཞུགས་པར་གསོལ་བས་གདན་ལ་འཁོད་པ་བློ་ཡིད་ཀྱིས་སྤྱོད་ཡུལ་དུ་བསྟན་574 ་

འཇིལེ ཕབ ་པ རྫོགསཕབ་ཆེ ་པོའི གི་ལམལྷུརདྲསཕན མ་གྱི་སྐོརཔའོ ་གསུམ་པ་ཕྱག་འཚལ་བ་ནི། དོན་དམ་པར་རིག་པ་སྐུ་གསུམ་གྱི་དབྱིངས་ཉིད་ལྟ་བས་གཏན་ལ་ཕབ་ཅིང་། བརྡལ་ཁྱབ་སྤྲོས་པ་དང་བྲལ་བ་གདོད་མ་གཞིའི་ཆོས་སྐུ་ཆེན་པོའི་རང་ཞལ་མངོན་དུ་མཇལ་བའི་ཚེ་ན། ལྷུན་གྲུབ་སྐུ་དང་ཡེ་ཤེས་ཐམས་ཅད་ཀྱི་ངང་རྫོགས་པ་ལ་ངོ་མཚར་ཆེན་པོ་ཐོབ་པར་ལྟ་བ་མཇལ་བའི་ཕྱག་གི་སྒྲ་ཙམ་བརྗོད་པ་ཡིན། དེའི་དོད་དུ་འཁོར་བའི་སྒོ་དང་བསྟུན་པ་སྟེ། མི་རྗེ་རྒྱལ་པོ་ལ་སོགས་པར་གུས་པ་དང་འདུད་པའི་ཚུལ་དང་ཉེ་བར་བསྟུན་ཞིང་། བདག་ལྷར་གསལ་བའི་སྐུ་ལས་ཞིང་གི་རྡུལ་རྙེད་དང་མཉམ་པའི་ཐ་མལ་གྱི་ལུས་ཅན་འཕྲོས་པས། དཀྱིལ་འཁོར་གྱི་ལྷ་ཚོགས་རྣམས་ཀྱི་ཡོན་ཏན་དྲན་ནས་ཕྱག་འཚལ་བའོ། །བཞི་པ་མཆོད་པ་ནི། དོན་དམ་པར་གཞིར་གནས་ཀྱི་རིག་པའི་གནས་ལུགས་ཇི་བཞིན་པར་མཐོང་ཚེ། ཆོས་ཅན་མཚན་མར་འཛིན་པའི་འདོད་ཡོན་གྱི་དངོས་པོ་ཐམས་ཅད་ཆོས་ཉིད་བདེ་གཤེགས་སྙིང་པོའི་རོལ་པར་རྒྱན་དུ་ཤར་བའི་མཆོད་པ་ཆེན་པོ་ཡང་ཡིན། དེའི་དོད་དུ་འཁོར་བའི་སྒོ་དང་བསྟུན་ནས་སྣང་ཞིང་སྲིད་པའི་འདོད་ཡོན་ཐམས་ཅད་མ་བཤམས་རང་བྱུང་གི་མཆོད་པ་རུ་ཤེས་ཏེ་འབུལ་བ་དང་། བཤམས་པའི་རྫས་སྒྱུ་མའི་རྫས་ལྟ་བུ་དང་། སྒྱུ་མའི་སྔགས་ལྟ་བུའི་སྤེལ་སྔགས་དང་། སྒྱུ་མའི་དམིགས་པ་ལྟ་བུའི་ཡིད་སྤྲུལ་དང་།ལྟད་མོ་མཁན་ལྟ་བུའི་ལྷར་སྣང་བཀོད་པའི་དབང་ཡུལ་དུ་སྒྱུ་འཕྲུལ་ལྟ་བུའི་འདོད་དགུར་འཕྲུལ་ཏེ་འབུལ་བ་ནི། ཕྱི་མཆོད་བདུན་དང་ནང་མཆོད་གཟུགས་སྒྲ་དྲི་རོ་རེག་བྱ་སོགས་འབུལ་བ་དང་། གསང་མཆོད་ནི་ཁམས་གསུམ་སྐུ་གསུང་ཐུགས་ཀྱི་བདུད་བསྒྱུར་ཏེ་འབུལ་བའོ། ། འཁོར་བ་ཁྲག་ཏུ་རོལ་པའི་རཀྟ་དང་། སྣང་སྲིད་བཅུད་དུ་དྲིལ་བའི་གཏོར་མ། སྣང་སྟོང་སྦྱོར་བས་575

ཛའི མ་ཆོས་རྔོགས་པ་ཆེ ཡོའི་རྣམགཞགཛཇིགཟུང་འཛིན་གཉིས་བསྡུས་ཀྱི་ཆོས་ཐམས་ཅད་བྱང་སེམས་དཀར་དམར་དུ་བཞུས་ཏེ་ལྷ་རྣམས་ལ་འབུལ་བ་ནི་སྦྱོར་མཆོད་དོ། ། ཆོས་ཉིད་ཀྱི་ཡུལ་དང་འཕྲལ་རྟོག་ཐབས་ཀྱི་རྡོ་རྗེས་ཁམས་གསུམ་བདག་ལྟའི་རཱུ་ཏྲ་བདག་མེད་དུ་བསྒྲལ་བའི་ཤ་ཁྲག་རུས་གསུམ་དུ་བསྒྱུར་ཏེ་འབུལ་བ་དང་། ཆོས་ཅན་གྱི་སྣང་བ་ཐམས་ཅད་ཆོས་ཉིད་བློ་འདས་ཆེན་པོར་བསྒྲལ་ནས་བསྒྲལ་མཆོད་དུ་འབུལ་བའོ། །ལྔ་པ་བསྟོད་པ་ནི། དོན་དམ་པ་ཆོས་སྐུ་གཞིར་གནས་ཀྱི་རིག་པ་མངོན་དུ་གྱུར་པའི་ཚེ། འཁོར་འདས་ཀྱི་ཆོས་ཐམས་ཅད་སྟོང་ཉིད་ཆེན་པོ་གཅིག་གི་རོལ་པ་རུ་ངོ་ཤེས་ཏེ་རྟོགས་པ་ནི་རྫོགས་པ་ཆེན་པོའི་གནས་ལུགས་དང་ཡིན་ལུགས་ཐམས་ཅད་ཇི་བཞིན་པར་མཐོང་བ་ཉིད་ཡིན་པས། དེ་ལ་ངོ་མཚར་བ་དང་བློ་ཐུབ་པའི་དགའ་བ་དང་འབྲས་བུ་སྐུ་དང་ཡེ་ཤེས་ཀྱི་ཡོན་ཏན་ཐམས་ཅད་གཞི་རང་གི་ཆོས་ཉིད་དུ་ཡེ་ནས་རྫོགས་པའི་དོན་མཐོང་བས་ཡིད་ཆེས་པ་ནི་དོན་གྱི་བསྟོད་པ་ཉིད་ཡིན་ནོ། ། དེའི་དོད་དུ་རང་ལས་སྤྲུལ་པའི་དཔའ་བོ་མཁའ་འགྲོ་དཔག་ཏུ་མེད་པས་རོལ་མོའི་བྱེ་བྲག་བསམ་གྱིས་མི་ཁྱབ་དང་། གླུ་དབྱངས་སྙན་པས་ལྷ་ཚོགས་རྣམས་ཀྱི་སྐུ་གསུང་ཐུགས་ལ་བསྟོད་པ་ནི་ཀུན་རྫོབ་ཙམ་ཡིན་ནོ། །དྲུག་པ་སྣ་ཚོགས་སྣང་བ་ནི། སྣ་ཚོགས་ཀྱི་སྣང་བ་རྣམས་མ་འདྲེས་སོ་སོར་གསལ་བ་ནི་ལྷུན་གྲུབ་སྒོ་བརྒྱད་ཀྱི་ཚུལ་དུ་རྣམ་པར་དག་ཅིང་ལྷའི་སྐུ་གསུང་ཐུགས་དང་གཉིས་སུ་མེད་པ་ཡིན། དེ་ཡང་སྐུ་ལྟར་ཤར་བས་ཞིང་དང་གཞལ་ཡས་ཀྱི་བཀོད་པ་རང་སྣང་། འོད་ལྟར་ཤར་བས་འོད་ལྔ་མ་འདྲེས་སོ་སོར་གསལ་བ། ཐུགས་རྗེ་ལྟར་ཤར་བས་མཁྱེན་པའི་ཡེ་ཤེས་དང་བརྩེ་བའི་སྙིང་རྗེ་འགོག་པ་མེད་པ། གཉིས་མེད་ལྟར་ཤར་བས་རིག་པ་རང་དེ་ལྟར་ཤར་བས་576

འཇིམེ ལི ་པ རྫོ ས་པ་ཆེ ་པོའི་གཞིཕབམ་འདྲསག མ་གྱི་སྐོརཐ་དད་པར་གཉིས་སུ་མེད་པ། མཐའ་གྲོལ་ལྟར་ཤར་བས་ཡོད་མེད་གང་གི་མཐར་མ་ལྷུང་བ། ཡེ་ཤེས་ལྟར་ཤར་བས་གཞི་ལམ་འབྲས་བུའི་རིམ་པ་རྣམས་ཀྱང་དོན་ཐ་དད་དུ་མ་ཡིན་པར་ངོ་བོ་ཉིད་དང་རོ་གཅིག་པར་མཁྱེན་པ། མ་དག་འཁོར་བའི་སྒོ་ལྟར་ཤར་བས་སྣོད་བཅུད་ཀྱི་སྣང་བ་ཐམས་ཅད་མེད་ལ་ཡོད་པར་སྣང་བ་སྒྱུ་འཕྲུལ་བཞིན་དུ་ཤར་བ། དག་པ་མྱང་འདས་ཀྱི་སྒོ་ལྟར་ཤར་བས་རང་སྣང་ཡེ་ཤེས་ཆེན་པོའི་སྤྱོད་ཡུལ་དུ་དག་པ་རབ་འབྱམས་ཆོས་ཉིད་ཀྱི་འཁོར་ལོར་རྫོགས་པ་ཡིན་ནོ། ། དེའི་ཕྱིར་སྣང་བའི་བཀོད་པ་མ་འདྲེས་སོ་སོར་གསལ་བ་ནི་སྐུའི་བཀོད་པ་དང་། དེ་དག་ཀྱང་རྒྱུ་རྐྱེན་གསར་པས་གསར་དུ་མ་བསྐྱེད་པར་དག་པ་ཡེ་ཤེས་ཀྱི་རླུང་ལྔའི་རོལ་པར་ལྷུན་གྱིས་གྲུབ་ཅིང་རླུང་གདངས་སྔགས་སུ་ཡེ་ནས་རྫོགས་པས་ན་གསུང་གི་འཁོར་ལོ་དང་། སྣང་ཆ་སྐུ་དང་གྲགས་པ་སྔགས་ཀྱི་རོལ་པར་ཤར་བ་ཡང་ཀ་དག་སྤྲོས་མཐའ་དང་བྲལ་བའི་དབྱིངས་ཉིད་ལས་མ་གཡོས་པའི་ཕྱིར་ན་ཐུགས་ཀྱི་རོལྡ་པ་ཡིན་ནོ། །བདུན་པ་སྐུ་དང་ཡེ་ཤེས་ཀྱི་ངང་ཚུལ་ཇི་ལྟ་བ་བཞིན་དུ་ཤེས་ཤིང་རྟོགས་པ་ནི། དོན་གཉིས་ལྷུན་གྲུབ་ཀྱི་བྱ་བ་མཐར་ཕྱིན་པས་ན་ཡོན་ཏན་དང་།གནས་སྐབས་སུ་རྣམ་བཞིའི་འཕྲིན་ལས་ཀུན་ལ་དབང་བསྒྱུར་ཞིང་ལས་དང་དངོས་གྲུབ་ཐམས་ཅད་འབད་མེད་དུ་འབྱུང་བ་འཕྲིན་ལས་ཏེ་རྫོགས་ཆེན་རིག་པའི་མཚན་ཉིད་ཡིན་ནོ། ། དེ་ལྟར་ཤེས་ཤིང་རྟོགས་པར་གྱུར་ན་དབང་བཞི་ཡང་བསྐུར་ཐོབ་དང་བྲལ་བར་གཞི་ལ་ཡེ་ནས་རྫོགས་པ་ཡིན་ཞིང་། འཁོར་འདས་སྟོང་ཉིད་ཆེན་པོར་གཏན་ལ་ཕབ་པས་སྣང་ཆ་སྐུའི་བཀོད་པར་རྫོགས་པ་དང་། སྟོང་ཆ་རིག་པ་ཟང་ཐལ་ཆེན་པོའི་གཤིས་རང་གནས་བདེ་བ་ཆེན་པོར་རྟོགས་པས་སྣང་སྟོང་ཡེ་ཤེས་སུ་མངོན་དུ་གྱུར་པའི་ཕྱིར་ན་སྐུ་བུམ་པའི་དབང་རྫོགས། དག་པ་འོད་ལྔ་ལྷུན་གྲུབ་ཀྱི་རོལ་པ་སྣོད་བཅུད་དུ་སྣང་བ་ཐམས་ཅད་་ 577

— ཇི ་ཛའི མ་ཆོས་རྫོ ས་པ་ཆེ ཡོའི་ མགཞགཛའི ་ཀྱང་ཡེ་ཤེས་ཀྱི་རླུང་གི་སྙིང་པོ་ཅན་ལས་མ་འདས་ཤིང་། རླུང་གསལ་བའི་ཆ་ལས་ཟིན་དང་མ་ཟིན་པའི་སྒྲ་རྣམས་འབྱུང་ཡང་། ངོ་བོ་སྟོང་པའི་ཆ་ལས་གསུང་གི་གསང་བ་བསམ་གྱིས་མི་ཁྱབ་པ་བརྗོད་དུ་མེད་ན་དེའི་སྒྲ་གདོད་ནས་དག་པས་གསལ་སྟོང་དབྱེར་མེད་ཀྱི་དོན་མངོན་དུ་གྱུར་པ་ནི་གསུང་གསང་བའི་དབང་རྫོགས་པ་ཡིན། འགྱུ་ཆ་སེམས་ཀྱིས་བསྡུས་པ་ཐམས་ཅད་ཀྱང་དོན་དུ་རིག་སྟོང་རྣམ་པར་མི་རྟོག་པའི་ངོ་བོ་ལས་མ་འདས་ཤིང་། བདེ་བ་ཆེན་པོའི་ཡེ་ཤེས་ཀྱི་རྩལ་སྣོང་འབའ་ཞིག་ཏུ་ཤར་བ་དང་། བདེ་སྟོང་གཉིས་སུ་མེད་པ་སྤྲོས་བྲལ་ཆོས་ཉིད་ཀྱི་དོན་ལ་མཉམ་པར་བཞག་པ་ཙམ་གྱིས་རང་གནས་ཡེ་ཤེས་ཆེན་པོ་མངོན་དུ་གྱུར་པ་ནི་ཐུགས་ཤེས་རབ་ཡེ་ཤེསུ་ཀྱི་དབང་རྫོགས་པ་ཡིན། དེ་ལྟར་གཞི་ཆོས་ཉིད་ཆེན་པོ་དང་ལམ་ལྷུན་གྲུབ་ཀྱི་འཁོར་ལོར་དབང་བསྒྱུར་པའི་ཚེ་ན། རིག་སྟོང་རྣམ་པར་མི་རྟོག་པའི་ཡེ་ཤེས་སྨྲ་བསམ་བརྗོད་པ་དང་བྲལ་བའི་གནས་ལུགས་མངོན་དུ་གྱུར་པ་ནི་ཀ་དག་ཚིག་དབང་རྣམས་རྫོགས་པ་ཡིན་ནོ། ། དེའི་གནད་ཀྱིས་ཕུང་པོ་འོད་སྐུར་གྲོལ་བ་དང་། ངག་གི་ནུས་པ་འཇུག་པས་ཆོས་རྣམས་ཀྱི་གནས་ལུགས་ལ་དབང་བསྒྱུར་པ་དང་། སེམས་ཆོས་སྐུར་འཕོས་ནས་འཁྲུལ་སྣང་གི་རྒྱུན་ཆད་པ་དང་། རང་ཐོག་ཏུ་རང་སད་ནས་ནང་གསལ་གཞོན་ནུ་བུམ་སྐུར་དོན་གྱི་སངས་རྒྱས་བརྙེས་པ་ཡིན་ནོ། །དེ་ལྟར་སྐུ་དང་ཡེ་ཤེས་ལམ་དང་འབྲས་བུའི་ཆོས་ཐམས་ཅད་གཞི་རང་ལ་ཡེ་ནས་རྫོགས་པའི་ངང་ཚུལ་ཇི་ལྟ་བ་བཞིན་དུ་ངོ་ཤེས་ཤིང་གནས་ལུགས་དང་ཡིན་ལུགས་རྟོགས་པ་ནི་རྫོགས་པ་ཆེན་པོའི་ལྟ་བ་དང་གྲུབ་མཐར་ངེས་པ་ཡིན་ཞིང་། གཞིའི་ཡིན་ལུགས་དང་གནས་ཚུལ་མི་ཤེས་པའི་དབང་གིས་ལུས་ངག་གི་དགེ་བ་ཙམ་གྱིས་མཐོ་རིས་གསུམ་དང་། མི་དགེ་བའི་འབྲས་བུས་ངན་སོང་གསུམ་སྟེ། འཁོར་བར་བསོད་ནམས་བསགས་པ་ཙམ་ལས་མེད་པ་ཡིན་ལ།578

ཛའིལེ ཕབ ་ས རྫོ ས་ལ་ཆེ ་ཐོའི་གཞིཕབམ་འདྲསག མ་གྱི་སྐོརགཞི་བདེ་གཤེགས་སྙིང་པོའི་ཡེ་ཤེས་དང་ཡོན་ཏན་ཐམས་ཅད་རང་རྩལ་དུ་རྫོགས་པ་རྟེན་གཞལ་ཡས་ཁང་དང་བརྟེན་པ་ལྷའི་འཁོར་ལོ་ལ་སོགས་པ་ཐམས་ཅད་སོ་སོར་བཤད་པ་རྣམས་ནི། གདུལ་བྱ་རྟག་འཛིན་ཅན་རྣམས་ཀུན་རྫོབ་རྩོལ་བཅས་ཀྱི་ལམ་ལ་བརྟེན་ནས་དོན་དམ་རྩོལ་མེད་སྤྲོས་བྲལ་གྱི་དབྱིངས་སུ་ཁ་དྲངས་པའི་ཐབས་སུ་བསྟན་པ་ཡིན་ནོ། ། དེ་ནི་གསལ་དག་སྟོང་པ་གསུམ་གྱི་མན་ངག་སྲོག་སྡོམ་གཟེར་བཞིའི་གནད་དང་ལྡན་པས་འབྲས་བུ་བླ་ན་མེད་པའི་དབྱིངས་སུ་ཁ་འདྲོང་བ་ཡིན། དེ་ཡང་གཟེར་བཞི་ནི། གསལ་བ་ལྷའི་གཟེར་དང་། ཏིང་ངེ་འཛིན་གྱི་གཟེར། ཆོས་ཉིད་ལྟ་བའི་གཟེར། འཕྲོ་འདུ་འཕྲིན་ལས་ཀྱི་གཟེར་བཅས་སོ། །དང་པོ་གསལ་བ་ལྷའི་གཟེར་ནི། ཡི་དམ་དེའི་སྐུ་མདོག་ཕྱག་མཚན་རྒྱན་ཆ་ལུགས་ཐམས་ཅད་ཡིད་ཡུལ་དུ་བཀྲ་ལམ་མེར་གསལ་བས་ཐ་མལ་གྱི་མངོན་ཞེན་ལྡོག་པ་དང་། དེ་ཡང་དག་དྲན་གྱི་གནད་དང་ལྡན་ན་བསྐྱེད་རིམ་རང་རྒྱུད་དུ་མི་གོལ་བ་ཡིན་ནོ། །གཉིས་པ་ཏིང་ངེ་འཛིན་གྱི་གཟེར་ནི། བདག་ལྷ་རུ་ཤེས་པའི་ང་རྒྱལ་བརྟན་པར་བྱེད་པ་ཡིན་ཞིང་། ད་སྔ་ཡན་ཆད་དུ་འཁོར་བར་འཁྱམས་པའི་དུས་སུ་སེམས་ཅན་རྣམས་ཀྱི་ལུས་སུ་སྣང་བ་ལ་བདག་ཏུ་འཛིན་པའི་ཤེས་པ་བག་ལ་ཉལ་བ་དེ་ངར་འཛིན་ཡིན་ལ། དེ་ནི་སྣང་སེམས་ཐམས་ཅད་ཀྱི་བྱེད་པ་པོཡིན་པས། དེའི་གཉེན་པོར་བདག་ལུས་ལྷ་རུ་གསལ་བ་དང་། ལྷ་ཡིན་གྱི་ཤེས་པ་མ་འགགས་པའི་ང་རྒྱལ་བརྟན་པར་བྱས་ཏེ་གསང་སྣང་ཐོན་པ་ན་མཐར་གསལ་བརྟན་གྱི་ཚད་ཀློང་དུ་གྱུར་པ་དང་། ལེ་ལོ་མེད་པར་ཉམས་སུ་ལེན་པ་ཞིག་ཡིན་ནོ། །གསུམ་པ་ཆོས་ཉིད་ལྟ་བའི་གཟེར་ནི། ཡ་གི་ཆོས་སྐུ་ཀུན་ཏུ་བཟང་པོ་་ 579

〉〉 མ་ཆོས་རྔོགས་ལ་ཆེ ཡོའི་ མ ཞགཛའིནས་མ་གི་འཇག་མའི་སྲིན་བུ་ཡན་ཆད་བདེ་གཤེགས་སྙིང་པོ་གཅིག་གི་རོལ་པ་ལས་མ་འདས་པར་ཐག་ཆོད་དགོས་ཤིང་། དེ་ལྟར་མ་རྟོགས་པ་རྣམས་ཀྱིས་ཡེ་ཤེས་པ་བསྒྲུབ་ཀྱང་དངོས་མཚན་ཅན་བཟུང་བས། འཇིག་རྟེན་པ་ཤ་སྟག་ལས་ཡེ་ཤེས་པ་འགྲུབ་མི་སྲིད་པ་ཡིན། སྟོང་ཉིད་ཇི་བཞིན་པར་རྟོགས་ན་སྣང་སྲིད་འཁོར་འདས་ཐམས་ཅད་རང་སྣང་གི་རོལ་པ་ཡིན་ན་ཡང་། ཡོད་འཛིན་གྱི་ཤེས་པ་གཅིག་གིས་སྣོད་བཅུད་འདོད་ཡོན་ཐམས་ཅད་བདེན་གྲུབ་ཅན་དུ་སྣང་ཞིང་།་ གཟུང་འཛིན་གཉིས་ཀྱིས་མེད་ལ་ཡོད་པར་བཟུང་ནས་འཁྲུལ་བ་ཡིན་པས། ཆོས་ཐམས་ཅད་སྟོང་ཞིང་བདག་མེད་པ་ཉིད་ཡིན་ཚུལ་ཤེས་དགོས་པའི་དོན་ཡང་དེ་ཡིན་ནོ། ། དེང་གི་དུས་འདིར་དེ་ལྟར་མ་རྟོགས་པའི་ཆོས་པའི་གཟུགས་འཛིན་པ་མང་པོ་ཞིག་ཡོད་པས། རང་ཉིད་ཀྱིས་དད་པ་བྱེད་པའི་ཆོས་ནི་ཁྱད་དུ་འཕགས་པ་ཞིག་ཡིན་པར་རློམ་ཞིང་གཞན་གྱི་ཆོས་རྣམས་དམན་པར་བསྒྲུབ་པའི་ཕྱིར་དུ་ཀུན་ལ་རྩོད་པ་མང་དུ་བྱེད་པ་མཐོང་ན་ཡང་། རང་གི་ལྟ་སྒོམ་གྱི་ཕུ་ཐག་ནང་ནས་ཆོད་པ་ཞིག་མ་བྱས་ན་ལམ་ལོག་པར་འགྲོ་ཉེན་ཡོད་པས། ཀུན་ལ་རྩོད་པའི་བྱ་བ་རིང་ནས་སྤངས་ཏེ་ལྟ་བའི་ཡིན་ལུགས་གཞན་ལས་སྒྲོ་འདོགས་གཅོད་མི་དགོས་པར་ཇི་ལྟ་བ་བཞིན་དུ་ཤེས་པ་ཞིག་བྱེད་པ་ནི་ཤིན་ཏུ་གལ་ཆེ་བ་ཡིན་ལ། དེ་ལྟར་རྒྱུ་མ་ནོར་བ་ལྟ་བའི་མཚན་ཉིད་རྟོགས་པ་ནི་དགོངས་པ་མི་འགྱུར་བའི་གཟེར་ཡིན་ནོ། །བཞི་པ་འཕྲོ་འདུ་འཕྲིན་ལས་ཀྱི་གཟེར་ནི། ཇི་སྐད་དུ། འཛབ་དགོངས་པ་རྣམ་པ་བཞི་སྟེ། དང་པོ་བཀོད་པའི་བཟླས་པ་ཟླ་བ་སྐར་ཕྲེང་ལྟ་བུ་ནི། རང་ཉིད་ཡི་དམ་ལྷ་སྣང་སྟོང་འོད་ཀྱི་ལུས་ཅན་ཕྲུ་མ་བཀང་བ་ལྟ་བུའི་ཐུགས་ཀའི་ཐད་དུ་པད་མ་དང་ཉི་མའི་གདན་ལ། ཡེ་ཤེས་སེམས་དཔའ་ཚོན་གང་བ་རྡོ་རྗེ་མི་བསྐྱོད་པ་མཐིང་ནག་ཕྱག་ཏུ་རྡོ་རྗེ་དང་དྲིལ་བུ་བསྣོལ་སྟབས་སུ་འཛིན་པ་ཞི་580

ཛའིལེ ལི ་པ རྫོགས་པ་ཆེན་པོའི་གགི་ལམ་འདྲསག མ་གྱི་སྐོརབའི་ཚུལ་དགུ་དང་ལྡན་པ་རྡོ་རྗེའི་སྐྱིལ་ཀྲུང་གིས་བཞུགས་ཤིང་། ཡེ་ཤེས་ལྔའི་འོད་ཕུང་རབ་ཏུ་འཁྲིགས་པའི་ཀློང་དུ་གསལ་བའི་ཐུགས་ཀར་ཉི་མའི་གདན་སྲན་མ་གླེབ་པ་ཙམ་གྱི་ལྟེ་བར་གནམ་ལྕགས་ཀྱི་རྡོ་རྗེ་རྩེ་དགུ་པ་ནས་འབྲུ་ཙམ་གྱེན་བསླང་དུ་ཡོད་པའི་ལྟེ་བའི་ནང་དུ། ཤེས་རབ་ཉི་མའི་དཀྱིལ་འཁོར་དང་།ཐབས་ཟླ་བའི་དཀྱིལ་འཁོར་གཉིས་དཀར་ཆ་སྟེང་དང་དམར་ཆ་འོག་ཏུ་ཡོད་པའི་གའུ་ཡུངས་འབྲུ་ཙམ་གྱི་ཁོང་གསེང་དུ་ཏིང་འཛིན་སེམས་དཔའ་ཧཱུཾཿཡིག་མཐིང་ནག་སྤུས་བྲིས་པ་ལྟ་བུ་ཤིན་ཏུ་ཕྲ་བ་གདོང་སྔོན་དུ་བསྟན་ཅིང་རྣམ་བཅད་རྒྱབ་ཏུ་ཡོད་པ། འཁོར་འདས་ཀུན་གྱི་སྲོག་སྙིང་གཅིག་ཏུ་འདུས་པའི་ངོ་བོར་བསྒོམ་པར་བྱ་སྟེ། དེའི་ཐིག་ལེའི་ནང་དུ་བླ་མ་དང་། ཟླ་ཚེས་ལ་ཡི་དམ།མགོ་ཚག་ལ་མཁའ་འགྲོ། ཧ་ཁོག་ཏུ་ཆོས་སྐྱོང་ཐམས་ཅད་གསལ་གདབ་པ་དང་། ཞབས་ཀྱུའི་ནང་དུ་ལྷ་སྲིན་སྡེ་བརྒྱད་ཀྱི་སྲོག་སྔགས་རྣམས་མགོ་ཐུར་བསྟན་གྱི་ཚུལ་དུ་གནས་པར་བསྒོམ། ཧ་ཁོག་དཔུང་པ་གཡས་སུ་བསྲུང་བ་ཕོ།གཡོན་དུ་བསྲུང་བ་མོ། མདུན་དུ་བུ་སློབ། རྒྱབ་ཏུ་འཁོར་གཡོག་མངའ་རིས་ལོངས་སྤྱོད་གང་གཅེས་ཐམས་ཅད་གསལ་གདབ་པ་དང་། བསྲུང་བྱ་སྤྱི་རྣམས་ལྷའི་གྲལ་དུ་སྦ་བ་ལས་སྲོག་སྙིང་དུ་སྦ་བར་མི་བྱའོ། ། དེ་ལྟ་བུའི་ཧཱུཾཿཡིག་གི་མཐའ་སྐོར་དུ་ཕོ་ལ་སྔགས་ཕྲེང་བཀོད་པ་གཡོན་དང་འཁོར་བ་གཡས། མོ་ལ་སྔགས་ཕྲེང་བཀོད་པ་གཡས་དང་འཁོར་བ་གཡོན་དུ་འཁོར་བའི་ཚུལ་ཅན་དུ་བསམས་ཤིང་། ཧཱུཾཿགི་ནཱ་ད་དང་ཐིག་ལེ་ལས་འོད་ཟེར་དཀར་པོ་དཔག་ཏུ་མེད་པ་འཕྲོས་པས། ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཀྱི་སྐུ་གསུང་ཐུགས་ལ་མཉེས་པའི་མཆོད་པ་འབུལ། ཐུགས་རྗེ་བྱིན་རླབས་གཟི་བྱིན་དབང་དང་དངོས་གྲུབ་ཐམས་ཅད་འོད་ཕུང་དཀར་པོའི་རྣམ་པར་བྱུང་ནས་བདག་གི་ཐུགས་ཀར་ཐིམ་པའི་མཐུ་ཡིས་མ་དག་པའི་སྣང་སེམས་ཐམས་ཅད་581

ཛའི མ་ཆོས་རྫོགས་ས་ཆེ ཡོའི་ མ ཞ ཛའི ་བཙན་ཐབས་སུ་སྦྱངས་ཏེ་སྒོ་གསུམ་རྡོ་རྗེ་གསུམ་གྱི་རང་བཞིན་དུ་སངས་རྒྱས་པར་བསམ་པར་བྱའོ། ། ཞེས་གསུངས་པ་བཞིན་ནོ། ། དེ་ལ་བསྙེན་པ་དང་ལྷ་ཉེ་བར་བསྙེན་པ་སོགས་དོན་མང་པོ་ཞིག་ཡོད་ཀྱང་འདིར་ཞིབ་ཏུ་བརྗོད་པའི་ངལ་བར་མ་ཞུགས་སོ། །སྤྱིར་ལས་སྤྱོར་ལ་རྣམ་གྲངས་མང་དུ་མཆིས་ཀྱང་། སྤྱིར་བཏང་ཙམ་དུ་ལས་བཞིའི་དམིགས་པ་འདི་ཉིད་གཅེས་སུ་འཛིན་པར་བཤད་ཅིང་། དེ་ཡང་ལས་བཞིའི་དམིགས་པ་གང་ཞེ་ན། ཞི་བའི་དམིགས་པ་དང་། རྒྱས་པའི་དམིགས་པ་དང་། དབང་གི་དམིགས་པ་དང་། དྲག་པའི་དམིགས་པ་སྟེ་བཞིའོ། ། ་དང་པོ་ཞི་བའི་དམིགས་པ་ནི། སྔ་དྲོའི་དུས་སུ་བདག་མདུན་གྱི་ཐུགས་ཀའི་སྔགས་ཕྲེང་ལས་འོད་ཟེར་དཔག་ཏུ་མེད་པ་ཕྱོགས་བཅུར་འཕྲོས་པས།རྒྱལ་བ་སྲས་དང་བཅས་པ་རྣམས་ལ་མཉེས་པའི་མཆོད་པ་ཕུལ་ཞིང་། ཐུགས་དམ་གྱི་རྒྱུད་རབ་ཏུ་བསྐུལ་ནས་དེ་དག་གི་སྐུ་གསུང་ཐུགས་ཡོན་ཏན་འཕྲིན་ལས་མི་ཟད་པ་རྒྱན་གྱི་འཁོར་ལོའི་རྣམ་པར་ཚུར་འདུས་ཏེ་བདག་མདུན་ལ་ཐིམ་པས་ཞི་བའི་དབང་དང་མཐུ་ནུས་ཐམས་ཅད་ཐོབ་པར་བསམ་པ་དང་། སླར་ཡང་འོད་ཕུང་དཀར་པོ་འཕྲོས་པས་འགྲོ་བ་རིགས་དྲུག་ཁམས་གསུམ་སེམས་ཅན་ཐམས་ཅད་ལ་ཕོག་པས། དེ་དག་གི་སྡིག་སྒྲིབ་བག་ཆགས་ལས་ཉོན་སྡུག་བསྔལ་ཐམས་ཅད་སངས་ཀྱིས་དག་ནས་ཡེ་ཤེས་ལྷའི་སྐུ་ཤ་སྟག་ཏུ་གྱུར་པར་བསྒོམ་པ་དེ་ཡིན་ནོ། །གཉིས་པ་རྒྱས་པའི་དམིགས་པ་ནི། ཉིན་གུང་གི་དུས་སུ་བདག་མདུན་གྱི་ཐུགས་ཀ་ནས་འོད་ཟེར་གསེར་མདོག་དཔག་ཏུ་མེད་པ་འཕྲོས་པས། དུས་གསུམ་གྱི་རྒྱལ་བ་སྲས་དང་བཅས་པའི་སྐུ་གསུང་ཐུགས་ཡོན་ཏན་འཕྲིན་ལས་་582

༠ཡིན3སྡེ ཕབ ་༤གི ཅསྡོ འ་་༤གི་33 ་44༔ནི་ ཕར།སྤྲུཕར མུ་ །སྐོ་།) ཆོདཐམས་ཅད་དང་། ལྷ་དང་དྲང་སྲོང་རིག་འཛིན་ཐམས་ཅད་ཀྱི་ཚེ་དང་བསོད་ནམས། འབྱུང་ལྔའི་དྭངས་བཅུད་ཁམས་གསུམ་སེམས་ཅན་ཐམས་ཅད་ཀྱི་ཚེ་དང་བསོད་ནམས་དཔལ་དང་འབྱོར་བ་ཐམས་ཅད་འོད་ཕུང་སེར་པོའི་རྣམ་པར་བྱུང་ནས་བདག་མདུན་དུ་ཐིམ་པས་ཚེ་བསོད་དཔལ་འབྱོར་ཡེ་ཤེས་ཡོན་ཏན་ཐམས་ཅད་རྒྱས་པར་བསམ་པ་དེ་ཡིན་ནོ། །གསུམ་པ་དབང་གི་དམིགས་པ་ནི། དགོང་མོའི་དུས་སུ་འོད་ཟེར་དམར་པོ་པད་མ་རཱ་གའི་ཁ་དོག་ལྟར་འབར་བ་དཔག་ཏུ་མེད་པ་འཕྲོས་པས་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་འོད་ཕུང་དམར་པོའི་རྣམ་པར་བསྡུས་ཏེ་རང་ལ་བསྟེམ་པས་དབང་བྱིན་རླབས་དངོས་གྲུབ་ཐམས་ཅད་རྫོགས་པར་བསམ་ཞིང་། ཡང་འོད་ཟེར་དམར་པོ་ལྕགས་ཀྱུའི་དབྱིབས་ཅན་དཔག་ཏུ་མེད་པ་འཕྲོས་པས། ཁམས་གསུམ་སྣང་སྲིད་ཀྱི་ལྷ་འདྲེ་མི་གསུམ་ཐམས་ཅད་དབང་དུ་བསྡུས་ནས་མདུན་དུ་འཁོད་པ་དང་མཉམ་དུ། སྲོག་སྙིང་དམར་ལྷུག་གེ་ཁ་ནས་བསྐྱུགས་ཏེ་རང་གི་རྐང་མཐིལ་དུ་ཐིམ་པས། རང་དབང་མེད་པར་བྲན་དུ་འཆིང་བར་བསམ་པ་དང་། གནོད་ཅིང་གདུག་ཙུབ་ཀྱི་སེམས་འཆང་བ་ཐམས་ཅད་ཀྱི་སྤྱི་བོར་རང་གི་ཐུགས་ཀ་ནས་འོད་ཕུང་དམར་པོ་བབ་པ་དེ་ཉིད་གནམ་ལྕགས་ཀྱི་རྡོ་རྗེ་ཉིད་དུ་གྱུར་ཏེ་དམ་ལ་གནས་པར་གྱུར་ན་དམ་ཚིག་གི་རྟེན་དུ་གྱུར་པ་དང་། དམ་ལས་ཉམས་པར་གྱུར་ན་ལྕགས་ཀྱི་སྡིག་པ་ནག་པོར་གྱུར་ཏེ་སྙིང་ཁྲག་བརླག་པར་བྱེད་པའི་རང་བཞིན་དུ་གྱུར་ནས་ཀུན་གྱི་དཔའ་ཟིལ་བཅོམ་སྟེ་བྲན་དུ་ཁས་བླངས་ཤིང་དམ་ལ་གནས་པར་བསམ་པ་དེ་ཡིན་ནོ། ། ་བཞི་པ་དྲག་པའི་དམིགས་པ་ནི། མཚན་མོ་དྲག་པོའི་དུས་སུ་རང་ཉིད་ལྷརགསལ་བའི་སྐུ་ལས་སྤྲུལ་པའི་མཚོན་ཆ་དང་ཐུན་རྫས་ཐོག་སེར་རླུང་ནག་583

ཛའི མ་ཆོས་རྫོགས་ལ་ཆེ རྩྭའི་ མགཞགཛའིའཚུབ་པ་ལྟར་འཕྲོས་པས། གཟུགས་ཡོད་གཟུགས་མེད་ཀྱི་དགྲ་བགེགས་གདུག་པ་ཅན་ཐམས་ཅད་མེ་སྟག་ཆུས་བསད་པ་ལྟར་དང་ཤ་མོང་ལ་སེར་བ་ཕོག་པ་ལྟར་དུམ་བུར་གཏུབས་ཏེ་ཁྲོ་ཆུང་ལྕགས་སྡིག་བྱ་ཁྱུང་དཔག་ཏུ་མེད་པ་འཕྲོས་པས་ཤ་རུས་ཕུང་པོ་ལྷག་མེད་དུ་ཟོས་ཤིང་མེ་དཔུང་འབར་བས་བསྲེགས་པ་དང་། སྤུ་གྲིའི་རླུང་གིས་གཏོར་ནས་རྗེས་ལྷག་ཙམ་ཡང་མ་ལུས་པར་བསམ ་དེ་དག་གི་རྣམ་ཤེས་ཆོས་དབྱིངས་འཁྲུལ་མི་ཤེས་པའི་དབྱིངས་སུ་བསྒྲལ་བར་ཡང་ཡང་བསམ། དེ་ལྟར་ལུས་ལྷ་རུ་བསྒོམ་པས་སྐུ་བུམ་པའི་དབང་ཐོབ།ངག་གིས་སྔགས་བཟླས་པས་གསུང་གསང་བའི་དབང་ཐོབ། ཡིད་ཡེ་ཤེས་ཀྱི་གདངས་དང་མ་བྲལ་བས་ཐུགས་ཤེས་རབ་ཡེ་ཤེས་ཀྱི་དབང་ཐོབ། ལྷ་དང་རང་སྣང་གཉིས་མེད་དུ་རྟོགས་པའི་ཚིག་དབང་རིན་པོ་ཆེ་ཐོབ་སྟེ་དབང་བཞི་ཅིག་ཅར་དུ་རྫོགས་པ་ཡིན། དེ་ཡང་སྒྲུབ་པའི་གནས་དང་། དུས་དང་། གྲོགས་དང་། རྫས་དང་། སྔགས་དང་། ཡོ་བྱད་ལ་སོགས་པ་ཐམས་ཅད་གསང་དགོས་པ་ཡིན། གསང་བ་འཆོལ་ན་དངོས་གྲུབ་མི་འབྱུང་ཞིང་བར་ཆད་འཇུག་སླ་བ་ཡིན་པས་ཤིན་ཏུ་གསང་བ་ནི་གལ་པོ་ཆེ་ལ་ནན་ཏན་བྱ་དགོས་པ་ཞིག་ཡིན།མཐར་ཐུན་འཇོག་ཁར་རང་གི་གནས་ཐམས་ཅད་ནས་མཆོད་པའི་ལྷ་མོ་དཔག་ཏུ་མེད་པ་སྤྲོས་ནས་མཆོད་བསྟོད་བྱེད་པའོ། །ལྔ་པ་དངོས་གྲུབ་ལེན་པ་ནི། མདུན་བསྐྱེད་ལྷ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་རྣམས་ཀྱི་དབང་བྱིན་དངོས་གྲུབ་ཨོཾ་ཨཱཿཧཱུཾ་གསུམ་དང་འོད་ཟེར་ཁ་དོག་ལྔ་ལྡན་གྱི་རྣམ་པར་བྱུང་ནས་རང་གི་གནས་སུ་ཐིམ་པས།མཆོག་གི་དངོས་གྲུབ་རིག་འཛིན་རྣམ་པ་བཞི་དང་། ཐུན་མོང་གི་དངོས་གྲུབ་གྲུབ་པ་བརྒྱད་ལ་སོགས་པ་ཐོབ་པར་བསམ། བསྔོ་བ་ནི། བདག་གིས་དུས་གསུམ་དུ་བསགས་པའི་དགེ་བ་དང་དགེ་ཚོགས་གཅིག་ཏུ་བསྡུས་ཏེ་དུས་གསུམ་584

ཛའིལེ ཝཱ ་པ རྫོ ས་པ་ཆེ ་པོཞི་གགིལིམ་འབྲསག མ་གྱིསྤོརརྒྱལ་བ་ཐམས་ཅད་ཀྱིས་ཇི་ལྟར་བསྔོས་དང་བསྔོ་བར་འགྱུར་བ་དེ་བཞིན་དུ་སེམས་ཅན་ཐམས་ཅད་ལ་ཉེ་རིང་དང་ཕྱོགས་རིས་སྔ་ཕྱི་མེད་པར་ཐམས་ཅད་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་རྒྱུ་རུ་བསྔོ་བ་དང་།སྨོན་ལམ་ནི། སེམས་ཅན་ཐམས་ཅད་རྣམས་སངས་རྒྱས་ཀྱི་གོ་འཕང་དུ་འགོད་པར་སྨོན་པའོ། ། ་དྲུག་པ་ཉེར་བསྡུ་ལྷར་ལྡང་ནི། དེ་ལས་ཉེར་བསྡུ་ནི། སྔར་རྒྱུའི་ཡི་གེ་ལས་དག་པ་ཡེ་ཤེས་ཀྱི་ལྷ་སྣང་ལུགས་སུ་འབྱུང་བ་བཞིན་དུ་ཆོས་ཉིད་དེ་བཞིན་ཉིད་ཀྱི་ངང་དུ་ལུགས་སུ་ལྡོག་པར་བྱ་བ་ནི། ཞིང་ཁམས་ཀྱི་བཀོད་པ་ཐམས་ཅད་གཞལ་ཡས་ཁང་དུ་བསྡུ། གཞལ་ཡས་ཁང་ལྷ་ཚོགས་ལ་བསྡུ། ལྷ་ཚོགས་གཙོ་བོ་ཡབ་ཡུམ་ལ་བསྡུ། ཡུམ་ཡབ་ལ་བསྡུ། ཡབ་ཡེ་ཤེས་སེམས་དཔའ་ལ་བསྡུ། ཡེ་ཤེས་སེམས་དཔའ་སྔགས་འཁོར་ལ་བསྡུ། སྔགས་འཁོར་ཏིང་འཛིན་སེམས་དཔའ་ཧཱུཾཿཡིག་གི་རྣམ་པར་གནས་པ་ལ་བསྡུ། ཞབས་ཀྱུ་འ་ཆུང་ལ་བསྡུ།་ འ་ཆུང་ཧ་ཁོག་ལ་བསྡུ། ཧ་ཁོག་མགོ་བོ་ལ་བསྡུ། མགོ་བོ་ཟླ་ཚེས་ལ་བསྡུ། ཟླ་ཚེས་ཐིག་ལེ་ལ་བསྡུ། ཐིག་ལེ་ནཱ་ད་ལ་བསྡུ། ནཱ་ད་ཆོས་ཀྱི་དབྱིངས་སུ་བསྡུའོ། །དེ་ནས་ཆོས་ཉིད་སྤྲོས་པ་དང་བྲལ་བའི་ངང་ལ་ཁྱབ་བརྡལ་དུ་བཏང་ཞིང་ཅི་གནས་སུ་མཉམ་པར་བཞག་པས་རྟག་པའི་མཐའ་བསལ་བའོ། ། ལྷར་ལྡང་བ་ནི། འོད་གསལ་དེའི་ངང་ལས་སླར་ཡང་རྩ་སྔགས་བརྗོད་པའི་རྐྱེན་གྱིས་ཆུ་ལས་ཉ་ལྡང་བ་བཞིན་རང་ཉིད་ཡི་དམ་གྱི་སྐུར་ལམ་གྱིས་གསལ་ཏེ་སྣོད་བཅུད་ལྷའི་འཁོར་ལོར་བཞེངས་པས་ཆད་མཐའ་བསལ་ནས་སྤྱོད་ལམ་ཆུ་བོའི་རྒྱུན་ལྟ་བུ་ལ་འཇུག་གོ ། བཀྲ་ཤིས་ནི། ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཆོས་ཀྱི་དབྱིངས་ལས་གཟུགས་ཀྱི་སྐུར་བཞེངས་ཏེ་ནམ་མཁའ་ལ་བཀྲ་ཤིས་པའི་གར་མཛད་ཅིང་། གསུང་ཚངས་པའི་དབྱངས་ཀྱིས་བཀྲ་ཤིས་585

ཛ〉 མ་ཆོས་རྔོགས་པ་ཆེ འསྒོའི་ མཕགཞ ཛའིཔའི་ཚིགས་སུ་བཅད་པ་བརྗོད་པ་དང་། ཐུགས་སེམས་ཅན་ལ་བརྩེ་བའི་ཕན་བདེའི་དཔལ་སྟེར་བར་དགོངས་པའི་མུར། ཕྱག་ནས་བཀྲ་ཤིས་པའི་མེ་ཏོག་གི་ཆར་ཆེན་པོ་བབས་པས་མི་མཐུན་པའི་ཉེས་ཚོགས་ཐམས་ཅད་ལས་རྒྱལ་ཞིང་།དགེ་ལེགས་ཡོན་ཏན་ཐམས་ཅད་ཡར་ངོའི་ཟླ་ལྟར་འཕེལ་ནས་རྫོགས་ལྡན་དང་པོའི་དཔལ་ལ་ལོངས་སྤྱོད་པར་བསམ་པའོ། ། ཀུན་རྫོབ་ཐབས་ཀྱི་བསྐྱེད་རིམ་ནི།ཕྱི་བདག་ལྟའི་རཱུ་ཏྲ་དང་། ནང་བདག་ལྟའི་རཱུ་ཏྲ། གསང་བའི་བདག་ལྟའི་རཱུ་ཏྲ་སྟེ་རཱུ་ཏྲ་རྣམ་གསུམ་གྱི་གཉེན་པོར་བསྐྱེད་པའི་རིམ་པ་འདི་བསྟན་པ་ཡིན་ཞིང་། དེ་ལས་དང་པོ་ཕྱི་བདག་ལྟའི་རཱུ་ཏྲ་ནི། གཞི་ཁྱབ་བརྡལ་ནམ་མཁའི་ཁོར་ཡུག་སྐུ་དང་ཡེ་ཤེས་ཀྱི་བདག་ཉིད་ཅན་དེའི་རང་ཞལ་མ་རིག་པས་བསྒྲིབས་ནས་དངོས་མཚན་བདེན་གྲུབ་ཅན་དུ་འཐས་ཤིང་། བདེ་གཤེགས་སྙིང་པོ་ས་ཆུ་མེ་རླུང་དུ་སྣང་བ་སྟེ། ཤ་ནི་ས་དང་། ཁྲག་ནི་ཆུ། དྲོད་ནི་མེ། དབུགས་ནི་རླུང་། སེམས་ནི་ནམ་མཁའ། ཁམས་དཀར་དམར་ནི་ཉི་ཟླ། རྩ་ནི་སྒྲ་གཅན།རྟོག་ཚོགས་ནི་གཟའ་སྐར་སོགས་སུ་སྣང་བའོ། ། གཉིས་པ་ནང་བདག་ལྟའི་རཱུ་ཏྲ་ནི། ཕྱི་བདག་ལྟའི་རཱུ་ཏྲའི་གཉེན་པོར་སྣང་བ་ཞིང་ཁམས་སུ་སྦྱངས་པ་དང་།ནང་རང་གི་གནས་ཁང་དང་ལོངས་སྤྱོད་ལུས་དང་བཅས་པ་རུ་འཛིན་པའོ། །གསུམ་པ་གསང་བའི་བདག་ལྟའི་རཱུ་ཏྲ་ནི། ནང་བདག་ལྟའི་རཱུ་ཏྲའི་གཉེན་པོར་གཞལ་ཡས་ཁང་དང་ལྷ་བསྒོམ་པ་དང་། དུས་དང་རྣམ་པ་ཀུན་ཏུ་ང་ཞེས་བདག་ཏུ་སྣང་བའི་ཤེས་པ་བག་ལ་ཉལ་བ་རྒྱ་དང་རྒྱུན་མ་ཆད་པའོ། ། དེ་ནི་འཁོར་བའི་སྣང་སེམས་ཐམས་ཅད་ཀྱི་སྤུན་ཐག་ལྟ་བུ་ཡིན་པས། དེའི་གཉེན་པོར་ལྷ་ཡིན་གྱི་ང་རྒྱལ་བརྟན་པོ་བཟུང་བ་ཡིན་ནོ། ། འགའ་ཞིག་གིས་འདིའི་གནད་གསང་མ་ཤེས་ནས་བསྐྱེད་རིམ་གསལ་བ་དང་ང་རྒྱལ་བརྟན་པ་དང་བཅས་པ་དོར་ནས་གང་གིས་བཟླས་པ་ཁོ་ན་ལ་འབད་པས་ནི་འཚང་རྒྱ་བར་མི་586

ཛའིལེ ཡབ ་པ རྔོགས༥༥་ཆེ ་པོའི་ ཞིཕབམ་འབྲསག མ་གྱི་ རནུས་པས། ཏིང་ངེ་འཛིན་ཤིན་ཏུ་གལ་ཆེ་བ་ཡིན་ནོ། །ཐེག་པ་རང་གི་མིང་དོན་གྱི་ཆེ་བ་རྫོགས་ཚུལ་ནི། དེ་ཡང་ཁྱད་ཆོས་གསུམ་ལྡན་བརྒྱུད་པ་གཅིག་དྲིལ་གྱི་བདག་ཉིད་ཐེག་པ་ཐམས་ཅད་ཀྱི་རྒྱལ་པོ་འདི་ལ་མིང་གི་རྣམ་གྲངས་བསམ་གྱིས་མི་ཁྱབ་ཀྱང་བསྡུ་ན་བདུན་དུ་འདུ་བ་ཡིན་ཏེ། གསང་སྔགས་རྡོ་རྗེ་ཐེག་པ་དང་། དོན་དམ་བྱང་ཆུབ་ཀྱི་སེམས།རྫོགས་པ་ཆེན་པོ། གསང་བ་བླ་ན་མེད་པ་། ཐིག་ལེ་ཉག་གཅིག འོད་གསལ་རྡོ་རྗེ་སྙིང་པོ། འཁོར་འདས་འུབ་ཆུབ། གཞོན་ནུ་བུམ་སྐུ་བཅས་སོ། །དང་པོ་གསང་སྔགས་རྡོ་རྗེའི་ཐེག་པ་ནི། བཀའ་གསང་བ་བས་ཀྱང་ཆེས་གསང་བ་རྒྱལ་བ་ཐམས་ཅད་ཀྱི་ཐུགས་ཀྱི་གསང་བ་འདུས་པའི་བདག་ཉིད་ལ་གསང་བདང་། ལམ་འདི་ནི་གསང་ཆེན་གཉིས་དང་ལྡན་པ་ཡིན་ཏེ། དེ་ལ་གབ་པའི་གསང་བ་ནི། སེམས་ཅན་ཐམས་ཅད་ཀྱི་རྒྱུད་ལ་གཞི་བདེ་གཤེགས་སྙིང་པོས་ཁྱབ་ཡོད་པའོ། ། སྦས་པའི་གསང་བ་ནི། གནས་དང་དུས་དང་སྣོད་མ་ཡིན་པ་ལ་བཤད་མི་རུང་ཞིང་། དེའི་རིགས་ལ་བཤད་ན་ཕ་རོལ་བས་ཆོས་ལ་སྐུར་བ་འདེབས་པ་སོགས་འབྱུང་བ་དང་། སྣོད་དུ་མ་རུང་བའི་དབང་གིས་རྒྱུ་འབྲས་ལས་འདས་པའི་ཆོས་དེ་ལ་ལོག་ལྟ་བྱས་ནས་མཐར་དམྱལ་བར་འཕན་པར་བྱེད་པས་ན་གསང་དགོས་མོད། འོན་ཀྱང་དེ་ལྟ་མ་ཡིན་པའི་དད་མོས་དྲག་པོ་དང་ལྡན་པའི་ལས་དང་སྐལ་བ་ཅན་དག་ལ་མ་གསང་བར་བཤད་དགོས་སོ། །ཁམས་གསུམ་འཁོར་བའི་སྣང་སེམས་ཐམས་ཅད་དང་། ཐེག་བརྒྱད་བློ་ཡི་གྲུབ་མཐའ་ཐམས་ཅད་ཀྱང་ཆོས་ཉིད་མཚན་མ་དང་བྲལ་བའི་ངང་དུ་གཞོམ་པར་བྱེད་པས་ན་སྔགས་ཟེར་བ་དང་། ཆོས་སྐུ་གཞི་གནས་ཀྱི་རིག་པ་དེ་ནི་རྡོ་རྗེ་ཆོས་བདུན་(མི་འགྱུར་བ་དང་། མི་ཆོད་པ། མི་ཤིག་པ། བདེན་པ། སྲ་བ།བརྟན་པ། ཐམས་ཅད་དུ་ཐོགས་པ་མེད་པ་བཅས་སོ། ། )དང་ལྡན་པས་རྡོ་རྗེ་— 587

ཐོའི མ་ཆོས་རྔོགས་པ་ཆེ བསྡོའི་ མ ཐོའིཟེར་བ་དང་། སེམས་ཅན་འཁྲུལ་བའི་ཚེ་ན་སྡིག་སྒྲིབ་སྡུག་བསྔལ་གྱིས་ངན་པར་མ་བསྒྱུར་པ་དང་། སངས་རྒྱས་སངས་རྒྱས་པའི་དུས་སུ་ལམ་གྱི་ཡེ་ཤེས་ཡོན་ཏན་ཐམས་ཅད་ཀྱིས་བཟང་པོར་བཅོས་སུ་མེད་ཅིང་མ་བསྒྱུར་པར་བཟང་ངན་ཐམས་ཅད་རང་ཐེག་པས་ཐེག་པ་ཞེས་བྱའོ། །གཉིས་པ་དོན་དམ་བྱང་ཆུབ་ཀྱི་སེམས་ནི། ཡང་དག་པའི་དོན་ཐམས་ཅད་བྱང་ཆུབ་ཀྱི་སེམས་སུ་འདུས་པ་ཡིན་པས་དོན་དང་། ཆོས་ཐམས་ཅད་ཀྱི་འབྱུང་གནས་བྱང་ཆུབ་ཀྱི་སེམས་སུ་ངེས་པས་དམ་པ་དང་། སྐྱོན་དང་དྲི་མ་ཐམས་ཅད་དང་བྲལ་བས་ན་བྱང་དང་། སྐུ་དང་ཡེ་ཤེས་ཡོན་ཏན་ཐམས་ཅད་ཁོང་དུ་ཆུབ་པས་ན་ཆུབ་དང་། འཁོར་འདས་གཉིས་ཀ་ཆོས་སྐུ་གཞིར་གནས་ཀྱི་དབྱིངས་སུ་མཉམ་པར་རོལ་བས་ན་མི་སེམས་པའི་སེམས་པ་ཆེན་པོ་ཡིན་པས་སེམས་ཉིད་དུ་ངེས་སོ། །གསུམ་པ་རྫོགས་པ་ཆེན་པོ་ནི། འཁོར་འདས་ཀྱི་ཆོས་ཐམས་ཅད་གཞི་རང་ལ་རྫོགས་པས་ན་རྫོགས་པ་ཞེས་བྱ་ཞིང་། གཞི་ཀ་དག་རྫོགས་པ་ཆེན་པོ་ལ་ཐེག་པ་རིམ་དགུ་(ཉན་ཐོས་རང་རྒྱལ་བྱང་སེམས་ཏེ་མཚན་ཉིད་སྡེ་གསུམ་མམ་ཕྱི་ཀུན་འབྱུང་འདྲེན་པའི་ཐེག་པ་གསུམ། ཀྲི་ཡ་ཨུ་པ་ཡོ་ག་སྟེ་ཕྱི་རྒྱུད་སྡེ་གསུམ་མམ་ནང་དཀའ་ཐུབ་རིག་བྱེད་ཀྱི་ཐེག་པ་གསུམ། མ་ཧ་ཨ་ནུ་ཨ་ཏི་ཡོ་ག་སྟེ་ནང་རྒྱུད་སྡེ་གསུམ་མམ་གསང་བ་དབང་བསྒྱུར་ཐབས་ཀྱི་ཐེག་པ་སྟེ་དགུའོ། ། )ཇི་ལྟརརྫོགས་ཞེ་ན། གཞི་ལམ་འབྲས་བུའི་ཆོས་ཐམས་ཅད་ལྷུན་གྲུབ་རྫོགས་པ་ཆེན་པོ་གཅིག་ཏུ་རྫོགས་ཤིང་། གཞི་སྣང་ལྷུན་གྲུབ་འོད་ལྔའི་སྣང་བ་ཆེན་པོ་ལ་བདག་འཛིན་གཅུན་པས་སྐུ་དང་ཡེ་ཤེས་ནང་གདངས་སུ་ནུབ་ཅིང་ཕྱི་གདངས་ཁམས་གསུམ་གྱི་སྣང་ཆར་འཕྲུལ་བའི་མ་དག་པ་འཁོར་བའི་སེམས་དང་སྣང་བ་རྫོགས་པ་དང་། སེམས་ཅན་རྣམས་ཀྱི་སེམས་རང་བཞིན་གྱིས་སྟོང་ཞིང་གསལ་588

ཛའིལེ ཕབ ་པ། རྫོ ས་པ་ཆེ ་པོའི་ ཞི་ལམ་འདྲས མ་གྱིསྟེ་རབ་སྟེ། ཆོས་སྐུ་གཞིར་གནས་ཀྱི་རིག་པ་སྟོང་གསལ་འཛིན་པ་དང་བྲལ་བའོ། །གཞིའི་གནས་ལུགས་མཐའ་བརྒྱད་བྲལ་བའི་སྟོང་པ་ཉིད་དངོས་པོར་འཛིན་པ་ལས་གྲོལ་བས་ཆད་མཐའ་དང་། རང་བཞིན་ལྷུན་གྲུབ་ཀྱི་གདངས་འགགས་པ་མེད་པས་རྟག་ལྟ་སྟེ། མུ་སྟེགས་ལམ་འཚོལ་བའི་ལྟ་བ་ཡང་རྫོགས་པ་ཡིན།ལམ་ནི་ཐེག་པ་དགུ་སྟེ། ཕྱི་མཚན་ཉིད་ཀྱི་ཐེག་པ་དང་། ནང་གསང་སྔགས་ཀྱི་ཐེག་པ་དང་། འབྲས་བུ་བླ་ན་མེད་པ་སྟེ་གསུམ་གསུམ་དུ་དབྱེ་བས་དགུའོ། །དེ་དང་ནང་པའི་གྲུབ་མཐའ་གཞན་རྣམས་ཀྱི་ལྟ་བ་ལའང་མི་མཐུན་པ་ཅུང་ཟད་ཡོད་པ་སྟེ། དཔེར་ན་ཉན་ཐོས་ཀྱིས་བདག་མེད་རྣམ་གཉིས་གང་ཟག་རང་ངོས་ནས་མེད་པར་རྟོགས་ཤིང་རང་རྒྱུད་པར་བལྟ་བས་གང་ཟག་གི་བདག་མེད་དུ་འདོད། རྫོགས་པ་ཆེན་པོས་བདག་མེད་རྣམ་གཉིས་བདེན་མེད་དུ་རྟོགས།རང་རྒྱལ་གྱིས་ཆོས་ཐམས་ཅད་རྟེན་འབྲེལ་བཅུ་གཉིས་ལུགས་འབྱུང་ལྡོག་ཙམ་ལས་དངོས་པོར་མ་གྲུབ་པར་འདོད། རྫོགས་པ་ཆེན་པོས་རྟེན་ཅིང་འབྲེལ་འབྱུང་གི་ཆོས་ཐམས་ཅད་ཀྱང་གདོད་མ་ནས་སྟོང་བ་རང་བཞིན་སྟོང་པ་ཉིད་དུ་བལྟ་བ་ལྟ་བུ་ཡིན་ནོ། །བཞི་པ་གསང་བ་བླ་ན་མེད་པ་ནི། སྣང་གྲགས་རིག་གསུམ་དཀྱིལ་འཁོར་གསུམ་དུ་བསྒྲུབ་ཅིང་དམ་ཡེ་དབྱེར་མེད་དུ་བསྲེ་བ་མ་ཧཱ་ཡོ་ག རྫོགས་པ་ཆེན་པོས་ལྷ་དང་ཡེ་ཤེས་དབྱེར་མེད་རྟོགས་ཤིང་། ཨ་ནུས་རྩ་ཐིག་རླུང་གསུམ་སྐུ་གསུམ་དུ་བསྒྲུབ་པར་འདོད་པ་དང་། ཨ་ཏི་ལ་ཡང་ཕྱི་སེམས་སྡེས་རྣམ་པ་སེམས་ལ་ལམ་བྱེད་པ་དང་། ནང་ཀློང་སྡེས་དབྱིངས་རིག་དབྱེར་མེད་དུ་བསྲེ་བ་དང་། གསང་བ་མན་ངག་གི་སྡེས་ཀ་དག་ཟང་ཐལ་རིག་སྟོང་རྗེན་པར་ལ་བཟླ་བའོ། ། དེ་ལྟ་བུའི་མན་ངག་གི་སྡེ་འདི་ནི་ལམ་ཐམས་ཅད་ཀྱི་འབྱུང་ཁུངས་ཡིན་པས་སྤྱི་ཏི་ཡོ་ག ཐེག་པ་ཐམས་ཅད་ཀྱི་བླ་ན་མེད་པ་ཡིན་པས་ན་ཡང་ཏི་ཡོ་589

ཐོའི མ་ཆོས་རྫོ ས་པ་ཆེ བསྡོའི་ མཕགཞ ཐོའི ་ག་སྟེ། ས་ལམ་ཐམས་ཅད་ཅིག་ཅར་དུ་རྫོགས་པ་ཡིན་པས་ན་རྫོགས་པ་དང་།ཐེག་པ་ཐམས་ཅད་མདོ་གཅིག་ཏུ་བསྡུས་པ་དང་། དོན་གཅིག་ཏུ་གྲུབ་པ་དང་།སྙིང་པོ་གཅིག་ཏུ་དྲིལ་བས་ན་ཆེན་པོ་ཞེས་བྱ་བས། ཐེག་མཆོག་རྫོགས་པ་ཆེན་པོ་ཞེས་བྱའོ། །ལྔ་པ་ཐིག་ལེ་ཉག་གཅིག་ནི། ཆོས་སྐུ་གཞིར་གནས་ཀྱི་རིག་པའི་གནས་ལུགས་དང་ཡིན་ལུགས་བློ་ཡིས་མི་དཔོག་པ་ཡིད་ཀྱིས་མི་དཔྱོད་པ་བརྗོད་བྱའི་ཡུལ་ལས་འདས་པ། ཕྱོགས་མཐའ་ཀུན་ནས་ཟླུམ་པོའི་ཐིག་ལེ་དང་། བློས་ཡིད་དཔྱོད་ཀྱི་རྟོག་པའི་གྲྭ་ཟུར་ལས་འདས་པས་ན་ཐིག་ལེ་ཞེས་བྱ་བ་དང་།འཁོར་འདས་ཀྱི་རྣམ་པ་བྱེ་བྲག་མང་དུ་བཤད་ཀྱང་དོན་ལ་གདོད་མའི་ཡེ་གཞི་ཆེན་པོར་རོ་གཅིག་པས་ཉག་གཅིག་ཟེར་བ་ཡིན་ནོ། ། ་དྲུག་པ་འོད་གསལ་རྡོ་རྗེ་སྙིང་པོ་ནི། སེམས་ཀྱི་རང་བཞིན་ཡེ་ནས་འོད་གསལ་བ་ཉིན་སྣང་རྨི་སྣང་བར་སྲིད་ལ་སོགས་པར་སྣང་བ་མངོན་དུ་བྱེད་པའི་དྭངསགསལ་གྱི་ཆ་དེ་ག་རང་ངོ་འཕྲོད་ཅིང་འཁོར་འདས་འོད་གསལ་གྱི་རོལ་པར་ཐག་ཆོད་པ་ནི་འོད་གསལ་དང་། མི་ཤིགས་པ་རྡོ་རྗེ་བདུན་དང་ལྡན་ཅིང་རྡོ་རྗེའི་དམ་བཅའ་བཞི་དང་ལྡན་པས་དོན་དམ་མི་ཤིགས་པའི་རྡོ་རྗེ་དང་།འཁོར་འདས་ཀྱི་ཆོས་ཐམས་ཅད་ཀྱི་སྙིང་པོ་གཅིག་ཏུ་དྲིལ་བས་ན་སྙིང་པོ་ཞེས་བྱ་བའོ། ། ་བདུན་པ་འཁོར་འདས་འུབ་ཆུབ་ནི། མ་དག་པ་ཁམས་གསུམ་མ་རིག་ལས་ཉོན་གྱི་རྒྱུད་དུ་འཁོར་བས་ན་འཁོར་དང་། སྡུག་བསྔལ་ལས་ཉོན་མོངས་བག་ཆགས་ལས་འདས་པས་ན་འདས་དང་། དེ་གཉིས་བསྡུས་པའི་ཆོས་ཐམས་ཅད་རིག་པ་གཅིག་པུའི་ཀློང་དུ་འུབ་ཀྱིས་འདུས་པས་ན་འུབ་དང་། འཁོར་འདས་ལམ་གསུམ་རྒྱུ་འབྲས་དང་བཅས་པ་ཐམས་ཅད་ཆོས་སྐུ་བདེ་གཤེགས་590

འཇིལེ ཝཱ ་སྡ རྔོ སརི་ཆེ ཕའིགགིལིམརིསྡོས མ་གྱིསྤོརསྙིང་པོ་གཞིའི་རིག་པ་ཆེན་པོའི་ཀློང་དུ་ཡོངས་སུ་ཆབ་པས་ན་ཆབ་ཅེས་བྱའོ། །༄ ༄བརྒྱད་པ་གཞོན་ནུ་བུམ་སྐུ་ནི། སྐྱེ་འཆི་བགྲེས་རྒུད་ཐམས་ཅད་ཀྱི་མཐའ་རུ་མ་ལྷུང་ཞིང་བྲལ་བས་ན་གཞོན་ནུ་དང་། འཁོར་འདས་ཀྱིས་བསྡུས་པའི་ཆོས་ཐམས་ཅད་ལྷུན་གྲུབ་ཀྱི་རོལ་པར་ཕྱི་རྒྱ་མ་རལ་བར་ནང་གསལ་ཆེན་པོ་ལ་བུམ་པའི་མིང་བཏགས་པ་དང་། སྐུ་དང་ཡེ་ཤེས་ལམ་དང་འབྲས་བུའི་ཡོན་ཏན་ཐམས་ཅད་བསགས་ནས་སྤུངས་པ་ལྟ་བུ་ལ་སྐུ་ཞེས་བྱའོ། །མདོར་ན་རྫོགས་པ་ཆེན་པོ་ནི་འཁོར་འདས་ལམ་གསུམ་རྫོགས་པའི་དབྱིངས་ཆེན་པོ་ཡིན་ཞིང་། བདག་མེད་རྣམ་གཉིས་ཀྱི་སྒོ་ནས་དེའི་ཡིན་ལུགས་ཇི་ལྟ་བ་བཞིན་དུ་གཏན་ལ་དབབ་པ་ཡིན་ལ། ཐེག་པ་གང་ལའང་འདི་ལྟར་གཏན་ལ་དབབ་ཚུལ་མཚུངས་ན་ཡང་། འགའ་ཞིག་གིས་གཏན་ལ་ཕབ་སྟེ་རང་་ངོས་ནས་མེད་པ་ཙམ་ལས་གཞན་སོ་སོ་རང་རྒྱུད་དུ་ཡོད་པར་འདོད་པ་དང་།ཡང་འགའ་ཞིག་གིས་རྟེན་འབྲེལ་ཙམ་དུ་འདོད་པ་དང་། འགའ་ཞིག་གིས་སྟོང་འཛིན་གྱི་བློ་དང་། སྐུ་དང་ཡེ་ཤེས་གཞན་ནས་འཇུག་རུང་ཞིག་ཡིན་པར་འདོད་ཀྱང་། རང་ལུགས་ལ་དང་པོ་ཉིད་ནས་སྐུ་དང་ཡེ་ཤེས་ལམ་དང་འབྲས་བུའི་ཆོས་ཐམས་ཅད་ཡེ་ནས་གཞི་རང་ལ་རང་ཆས་སུ་རྫོགས་ཡོད་པར་ཇི་ལྟ་བ་བཞིན་དུ་ཤེས་པ་ནི་རྫོགས་པ་ཆེན་པོའི་ལྟ་བ་དང་གྲུབ་མཐའ་ཡིན་པར་འདོད་དོ། །རྫོགས་པ་ཆེན་པོའི་གཞི་ལྟ་བས་གཏན་ལ་དབབ་པའི་ཚུལ་མདོར་བསྡུས་ཤིག་སྨྲས་ཟིན་ཏོ། ། ་591

འཇི མཐེ་ས་རྔོ ས་ཕ་ཆེ བསྡོའི་ མ ཛའིས་བཅད་གཉིས་པ། ལམ་བསྒོམ་པས་ཉམས་སུ་ལེན་པའི་ཚུལ།དེ་ལ་ལམ་བསྒོམ་པས་ཉམས་སུ་ལེན་པའི་ཚུལ་ལ། བཞག་ཐབས་གནད་ཀྱི་མན་ངག་མདོར་བསྟན་པ་དང་། གདངས་ཀྱི་གྲོལ་ལུགས་བཞི། ཅོག་བཞག་བཞིའི་རྣམ་དབྱེ་སོགས་དོན་དུ་མ་ཞིག་ཡོད་པ་ལས་ཅོག་བཞག་གི་སྐོར་གོང་དུ་བཤད་ཟིན་པས་འདིར་ཡང་བསྐྱར་བརྗོད་པར་མི་བྱའོ། །དང་པོ་བཞག་ཐབས་གནད་ཀྱི་མན་ངག་མདོར་བསྟན་པ་ནི། ཡེ་གཞི་བདེ་གཤེགས་སྙིང་པོ་ཏིལ་ལ་མར་གྱིས་ཁྱབ་པ་བཞིན་དུ་སེམས་ཅན་ཐམས་ཅད་ཀྱི་རྒྱུད་ལ་རྟག་ཁྱབ་ལྷུན་གྲུབ་ཆེན་པོར་བཞུགས་པ་ཡིན་ཀྱང་། ཕྱི་གཟུང་བ་ཡུལ་གྱིས་རྒྱུ་བྱས། ནང་འཛིན་པ་སེམས་ཀྱིས་རྐྱེན་བྱས་ཏེ་མ་རིག་པའི་དབང་གིས་འཁྲུལ་བ་ཡིན། དང་པོ་འཁོར་འདས་ཀྱིས་བསྡུས་པའི་ཆོས་ཐམས་ཅད་རང་བཞིན་གྱིས་མ་གྲུབ་པའི་ཚུལ་ལྟ་བས་གཏན་ལ་ཕབ་ཅིང་། རང་རིག་གཞི་མེད་རྩ་བྲལ་འཁོར་འདས་ཀུན་ཁྱབ་ཀྱི་བདག་ཉིད་ཆེན་པོ་རིག་པ་རང་བྱུང་གི་ཡེ་ཤེས་ཀྱི་རོལ་པར་ཐག་གཅིག་ཐོག་ཏུ་བཅད་པ་དང་། སྔ་མའི་རྟོག་པས་རྗེས་མི་གཅོད། མ་འོངས་པའི་རྟོག་པས་མདུན་མི་བསུ། ད་ལྟའི་རྟོག་པས་རྐྱེན་དབང་དུ་མི་གཏོང་བར་རང་བབ་འོད་གསལ་ཆེན་པོའི་ངང་དུ་མཉམ་པར་འཇོག་པ་ལས་གཞན་ན་བསྒོམ་རྒྱུ་གང་ཡང་མེད་པར་ཐག་ཆོད་པར་བྱ་དགོས།དེ་ལ་ཡང་སངས་རྒྱས་བཅོམ་ལྡན་འདས་དངོས་སུ་བྱོན་ཀྱང་ཡིད་གཉིས་དང་ཐེ་ཚོམ་མེད་པ་ཞིག་དགོསུ་ཤིང་། དེ་ལྟར་མ་རྟོགས་ན་ཁ་ནས་བདག་མེད་ཟེར་ཡང་། དོན་གྱིས་རྐྱེན་མི་ཐེག་པ་དང་ཕུགས་མི་ཐུབ་པ་ནི་དེས་ལན་པ་ཡིན་པས།ཕྱི་སྦྱང་དང་ཁྱད་པར་དུ་ཚོགས་བརྒྱད་ལུགས་འབྱུང་ལྡོག་གི་ཚུལ་རྣམས་ཇི་བཞིན་པར་ཤེས་པ་གལ་ཆེ། དེ་ལྟར་ཤེས་ན་བསྒོམ་ལུང་མ་བསྟན་གྱི་གཞི་ལས་592

ཛའིམེ ལི ་ལ རྔོགས་པ་ཆེ ་པོའི གིལིམ་འ ས མ་གྱིསྐེརའཕགས་ཏེ་ལམ་དུ་འགྲོ་བ་ཡིན། གཞན་དུ་ན་བདེ་གཤེགས་སྙིང་པོའི་གནས་ལུགས་མངོན་དུ་མ་གྱུར་པའི་དབང་གིས་འཁྲུལ་བ་ཡིན་ཞིང་། དེ་ཁྱབ་བྱེད་ཀྱི་ཤེས་རབ་ཆེན་པོའི་ངང་མངོན་དུ་བྱས་ཏེ་རང་ཐོག་ཏུ་གྲོལ་བར་བྱེད་པ་ལ།འཁོར་འདས་ཐམས་ཅད་རང་སྣང་ལས་གཞན་ན་མེད་པར་ཐག་ཆོད་དགོས།ལར་སེམས་ཅན་གྱི་སེམས་སྟོང་གསལ་གྱི་ཀློང་དེ་ནི་རྣམ་རྟོག་ཅི་ཡང་འཆར་དུ་རུང་བ་ཞིག་ཡིན་པས། ཉོན་ཡིད་ཀྱི་ཁམས་ལས་རྣམ་རྟོག་སྣ་ཚོགས་མཆེད་ཅིང་། ཤར་བའི་རང་དུས་ཉིད་ནས་ཤར་བའི་གཞི་ཆོས་ཉིད་ཀྱི་དབྱིངས་དང་ཤར་མཁན་རྣམ་རྟོག་གཉིས་ཀ་ཐ་དད་དུ་མ་གྲུབ་པར་རོ་མཉམ་དུ་སོང་ཚུལ་ཤེས་དགོས། དེ་ལྟར་མ་ཡིན་པར་རྣམ་རྟོག་འཚོ་སྐྱོང་དང་སྤང་གཉེན་གྱི་ཚུལ་དུ་བཀག་པ་སོགས་བྱས་ན། སྲོག་རྩར་ལས་རླུང་ཞུགས་ནས་སྨྱོ་བར་འགྱུར་བ་ལས་འོས་མེད་པ་ཡིན། རང་རྩལ་ལ་སྐྱོན་དུ་བལྟས་ནས་བཀག་པ་སོགས་བྱེད་པ་ནི། ཆོས་སྐུའི་གདངས་འགགས་པ་མེད་པ་ཇི་སྙེད་པ་གཟིགས་པའི་ཤེས་རབ་ཡིན་པས། དེ་ཉིད་སྤང་བར་བྱས་ན་མཁྱེན་གཟིགས་ཀྱི་ཡེ་ཤེས་དང་བྲལ་བའི་སངས་རྒྱས་ཤིག་མི་འབྱུང་ཞིང་། ཉིན་ཞག་ཕྲུགས་གཅིག་ལའང་རྣམ་རྟོག་ཉི་ཁྲི་ཆིག་སྟོང་དྲུག་བརྒྱ་རྒྱུ་བས། དེ་བཀག་ཀྱང་རང་ཡལ་དང་། བཞག་ཀྱང་རང་ཡལ་དུ་འགྲོ་བ་ལས་མེད་ལ། རྗེས་ཤེས་ཆོས་སྐུའི་ཡེ་ཤེས་འབའ་ཞིག་ལས་མེད་པས། བླ་མ་གོང་མ་རྣམས་ཀྱི་རྣམ་རྟོག་ཇི་ལྟར་མང་བ་བཞིན་དུ་ཆོས་སྐུ་དེ་ལྟར་མང་བ་ཡིན་གསུངས་པ་བཞིན་རྣམ་རྟོག་རང་གིས་རང་གྲོལ་ནས་ཆོས་སྐུའི་ཡེ་ཤེས་ཁོ་ནར་འབྱམས་སུ་ཀླས་པ་ཡིན་པ་མ་གཏོགས། རྣམ་རྟོག་བཀག་ནས་ཇི་ལྟར་བསྒོམ་ན་ཡང་སངས་རྒྱས་ཐོབ་པ་མ་ཡིན། བསྒོམ་ཞེས་ཆེད་དུ་འཚོལ་བ་ཡང་མ་ཡིན། མ་བསྒོམ་ལུང་མ་བསྟན་དུ་འབྱམས་པ་ཡང་མ་ཡིན་པར་ཆོས་ཉིད་ངང་བཞག་ཆེན་པོར་གནས་པ་ཡིན་ཏེ། ཏོག་ཙེ་ལས། སེམས་ཀྱི་བསྒོམ་593

ཐོའི མའཛུས་རྔོགས་སྡ་ཆེ ཟུབོའི་ མ འཇིཔ་སྒོམ་མ་ཡིན། ། མི་བསྒོམ་པ་ཡང་སྒོམ་མ་ཡིན། ། བསྒོམ་དང་སྒོམ་བྱེད་ལས་འདས་པ། ། ཡིད་ལ་མེད་དོ་ཕྱག་རྒྱ་ཆེ། ། ཞེས་གསུངས་པ་བཞིན་ནོ། ། དེ་ལྟར་སྐུ་གསུམ་མཉམ་ཉིད་ཀྱི་དབྱིངས་གསང་བ་རྣམ་པར་མི་རྟོག་པའི་ནམ་མཁའ་ཉིད་ངོ་འཕྲོད་པ་ཕན་ཆད་མངོན་གྱུར་དུ་འཇོག་པ་ལས་བསྒོམ་བྱ་རྡུལ་ཙམ་ཡང་མེད་ཅིང་། དོན་ལ་བསྒོམ་བྱ་སྒོམ་བྱེད་དང་། འཇོག་བྱ་འཇོག་བྱེད། གཏད་ས་གཏད་ཡུལ། བསྲེ་བྱ་བསྲེ་བྱེད་སོགས་གང་ཡང་མེད་པས། སྨྲ་བསམ་བརྗོད་བྲལ་གྱི་ཆོས་ཉིད་ངང་བཞག་ཆེན་པོའི་ངང་དུ་འཇོག་པ་ཡིན་ནོ། །གཉིས་པ་གདངས་ཀྱི་གྲོལ་ལུགས་བཞི་ནི། གཞི་ཡེ་ནས་དུས་གསུམ་དུ་འགྱུར་བ་མེད་པའི་གནད་མཐོང་བ་ཡེ་གྲོལ་ནམ་མཁའ་ལྟ་བུ་དང་། གཉེན་པོ་གཞན་བརྟེན་མ་དགོས་པར་རྣམ་རྟོག་རང་གིས་རང་གྲོལ་བ་རང་གྲོལ་སྦྲུལ་མདུད་ལྟ་བུ་དང་། ཤར་བ་ཆོས་ཉིད་ཀྱི་དབྱིངས་དང་ཤར་མཁན་ཡེ་ཤེས་སུ་གདོད་ནས་རྣམ་པར་དག་པས་ཤར་གྲོལ་རྦ་རླབས་ལྟ་བུ་དང་། སྣང་བའི་རང་དུས་ནས་བློ་ཡིས་མ་བཟུང་བ་དང་འཛིན་པས་མ་བཅིངས་པར་རང་ས་དེ་གར་གྲོལ་ནི་ཅེར་གྲོལ་རྡོ་ཚན་དུ་ཁ་བ་བབས་པ་ལྟ་བུ་སྟེ། གདངས་ཀྱི་གྲོལ་ལུགས་བཞི་ཡང་ཤུགས་ལ་རྫོགས་པ་ཡིན་ནོ། །མདོ་ཧྲིལ་གྱིས་དྲིལ་ན་ཆོས་ཉིད་རྫོགས་པ་ཆེན་པོ་ནི། འཁོར་འདས་ལམ་གསུམ་གྱི་སྤྱི་གཞི་ཆེན་པོ་འཁོར་འདས་ལམ་གསུམ་རྫོགས་པའི་དབྱིངས་ཆེན་པོ་ཡིན་ཞིང་། དེའི་ངང་ཚུལ་དང་ཡིན་ལུགས་ཇི་ལྟ་བ་བཞིན་དུ་མཐོང་བ་ནི་ལྟ་བ་དང་། དེ་ལྟར་རང་ངོ་མཐོང་བའི་ཚེ་ན་གདོད་མའི་ཡེ་གཞི་ཆེན་པོར་དབང་བསྒྱུར་བ་ཡིན་ལ། རང་ཐོག་ཏུ་རང་ས་བཟུང་བས་རིག་པ་རང་ངོ་སད་ཅིང་བརྡལཁྱབ་སྤྲོས་བྲལ་ཆེན་པོའི་ངང་ལས་གཡོ་བ་མེད་པ་ནི་བསྒོམ་པ་དམིགས་གཏད་དང་བྲལ་བ་ཡིན་པ་དང་། ཆོས་སྐུ་གཞིར་གནས་ཀྱི་རིག་པ་ངོ་རང་ཐོག་594

ཛའིལེ ༥བ ་པ རྔོགས་པ་ཆེ འསྡོའི་ གི༥༥མ་འབྲསག མ་གྱིབསྒོརཏུ་འཕྲོད་པ་དེའི་ངང་དུ་བཟོ་བཅོས་མེད་པར་འཇོག་པ་ལས་གཞན་ན་མེད་དོ། ། དེ་ལྟར་མི་ཤེས་ཤིང་གཞི་དང་སེམས་ལ་ཕྱི་ནང་མེད་ཀྱང་བདག་ཏུ་འཛིན་པའི་དབང་གིས་བདག་ཚུར་བཅད་པ་དང་གཞི་ཕར་བཅད་ནས་ཕྱི་ནང་དུ་ལྟེ་ཆད་པས། གཞི་རང་དུ་ཡོད་པ་བདག་ཏུ་འཛིན་པའི་སྤུན་ཐག་གིས་བཅིངས་ཏེ་འཁོར་བ་ཡོངས་སྣང་ཞིང་གྲུབ་པ་ཡིན་ནོ། ། དེའི་ངང་ཚུལ་ཇི་ལྟ་བ་བཞིན་དུ་ཤེས་ཤིང་རྟོགས་པར་བྱས་ཤིང་། ལུས་ཀྱི་སྒོ་ནས་ཕྱིའི་བྱ་བ་འགྲོ་འདུག་འགུལ་སྐྱོད་དང་། ནང་གི་བྱ་བ་ཕྱག་དང་སྐོར་བ། གསང་བའི་བྱ་བ་གར་དང་ཕྱག་རྒྱ་བཅའ་བ་སོགས་གང་ཡང་མི་བྱེད་པར་བྱར་མེད་བྱ་བཏང་ཆེན་པོ་དུར་ཁྲོད་ཀྱི་མི་རོ་ལྟར་སྡོད་པ་དང་། ངག་གི་ཕྱིའི་བྱ་བ་འཁྲུལ་གཏམ་སྣ་ཚོགས་པ་དང་།ནང་གི་བྱ་བ་ཁ་བཏོན་བཟླས་བརྗོད་དང་། གསང་བའི་བྱ་བ་ཡི་དམ་གྱི་བསྙེན་སྔགས་གྲངས་སུ་བགྲང་བ་སོགས་བཞག་ནས་ལྐུགས་པ་ལྟར་སྡོད་པ། སེམས་ཀྱི་ཕྱིའི་བྱ་བ་དུག་ལྔ་དུག་གསུམ་གྱིས་ཀུན་ནས་བསླངས་པའི་རྣམ་པར་རྟོག་པ་དང་། ནང་གི་བྱ་བ་བློ་སྦྱོང་དང་། བསམ་པ་བཟང་ལ་གོམས་པར་བྱེད་པ་དང་། འཇིག་རྟེན་གྱི་བསམ་གཏན་ལ་གནས་པར་བྱ་བ་རྣམས་བཏང་ཞིང་།རྡུལ་ཁུག་སྣ་མུན་པ་གསུམ་གྱི་སྐྱོན་གྱིས་མ་བསླད་པའི་སྟོན་ཁའི་ཐོ་རེངས་ཀྱི་ནམ་མཁའ་ལྟ་བུར་བཟོ་མི་འཆོས་པར་རང་བབ་འོད་གསལ་གྱི་ངང་ལས་མི་གཡོ་བ་ནི་མཉམ་པར་བཞག་ཅེས་བརྗོད་པ་ཡིན། དེ་ལྟར་བྱ་བ་དགུ་སྤྲུགས་སུ་བཏང་བས་བྱ་བཏང་བྱར་མེད་ཆེན་པོ་དང་། བློས་མ་བཅོས་པས་བློ་འདས་ཞེས་བྱའོ། ། གནད་དེ་ཉིད་ཀྱི་ངང་དུ་རང་གདེང་ཐོབ་པར་འགྱུར་ཞིང་། གཞི་ཀུན་ཏུ་བཟང་པོ་མངོན་དུ་གྱུར་པ་ན། རང་རིག་ལས་གཞན་ན་སངས་རྒྱས་མེད་པར་མཐོང་བའི་གནད་ཀྱིས་སངས་རྒྱས་ནམ་མཁའ་གང་བ་ཙམ་མཐོང་ཡང་དད་པ་ཅུང་ཟད་ཀྱང་མེད་པའི་གདེང་ཐོབ་པ་ཡིན། འཁོར་འདས་རང་595

ཐོའི མའ་ས་རྔོ ས་པ་ཆེ བསྒོའི་ མ ཞ ཛའིསྣང་དུ་ཐག་ཆོད་པས་རང་ངོར་རང་སངས་རྒྱས་པ་ལས་རྒྱུ་འབྲས་གཞན་དུ་མི་རེ་བའི་གདེང་ཐོབ། རང་གཞི་ཀུན་ཏུ་བཟང་པོ་རང་ཐོག་ཏུ་ཕེབས་པས་སྲོག་གཅོད་ཀྱི་གཤེད་མ་བརྒྱས་བསྐོར་ཀྱང་ཡ་ང་བག་ཚ་མེད་པའི་གདེང་ཐོབ།འཁོར་བ་མིང་དུ་རྟོགས་པས་འཁོར་བ་དང་ངན་སོང་ལ་དོགས་པ་མེད་པའི་གདེང་ཐོབ་པར་འགྱུར་བ་ཡིན་ནོ། ། དེ་ནི་མཉམ་བཞག་གི་གནང་བ་ཉིད་ཡིན་ཞིང་། དེ་མ་ཐོབ་པའི་བར་དུ་མི་དགེ་བ་ལས་འབྲས་བུ་སྡུག་བསྔལ་འབྱུང་བ་དང་། དགེ་བ་ལས་ཀྱང་འབྲས་བུ་བདེ་བ་འབྱུང་བའི་ཚུལ་ཤེས་པར་བྱ་བ་ནི་གནད་དམ་པ་ཞིག་ཡིན་པས། རྗེས་ཐོབ་ཏུ་ཡང་ལྟ་བའི་སྟངས་མ་ཤོར་བ་འཁོར་འདས་གཉིས་མེད་ཀྱི་རོལ་པར་ཐག་ཆོད་པའི་རྗེས་ཤེས་རྒྱུན་ཆགས་པ་དང་བསྒོམ་པའི་གདངས་མ་ཤོར་བ་སྟེ། རིག་གདངས་བྱར་མེད་མངོན་གྱུར་གྱི་་གདངས་ཆེན་པོ་ལས་མི་འདའ་བར་བྱའོ། ། དེ་ཡང་སྤྱོད་པ་དཔག་མེད་དུ་མི་འཆོལ་བར་སྡིག་པ་མི་དགེ་བའི་ལས་དུག་བཞིན་དུ་སྤངས་ཤིང་། ཟ་ཉལ་འགྲོ་འདུག་གི་ཚེ་ཡང་དལ་ལ་ལྷོད་ཆགས་པས་བྱ་སྤྱོད་ལ་འཇུག་པ་སྟེ་བག་མེད་པའི་དབང་དུ་སྐད་ཅིག་ཀྱང་མ་སོང་བར་བྱའོ། ། གནས་གང་དུ་བསྡད་ཀྱང་སྣང་བ་ཡངས་འཁྲོལ་ལེ་དང་། གྲོགས་སུ་དང་འགྲོགས་ཀྱང་ཤེས་པ་དགའ་ཡལ་ལེ་བ་ཞིག་དགོས་ལ། གནད་དེ་གཉིས་ནི་ཤི་བའི་མཐར་མ་ཐུག་གི་བར་དུ་བསྒོམ་པ་ཡིན་ནོ། ། ལམ་བསྒོམ་པས་ཉམས་སུ་ལེན་པའི་ཚུལ་མདོར་བསྡུས་ཙམ་ཞིག་བརྗོད་ཟིན་ཏོ། ། ་ས་བཅད་གསུམ་པ། དེ་གཉིས་ཀྱི་གྲོགས་སྤྱོད་པ་བསྟན་པ།དེ་གཉིས་ཀྱི་གྲོགས་སྤྱོད་པ་བསྟན་པ་ལས། དང་པོ་སྤྱོད་པའི་གནད་ནི་ལྟ་བའི་ཕྱོགས་སུ་སྤྱོད་པ་མི་འཆོལ་བ་མི་དགེ་བཅུ་པོ་དུག་བཞིན་དུ་སྤངས་ཏེ་ཞི་596

ཐོཆོ6སྒོ ཕབ ་པ ཅསྡོ ས་བ་3) ་པོ༔སྡི ཕབ།སྐོ་འ སམག ཟུ་་ ཟདདུལ་བག་ཡོད་པ་ཞིག་ཡིན་དགོས་ཤིང་། གལ་སྲིད་ལྟ་བའི་ཕྱོགས་སུ་སྤྱོད་པ་ཤོར་ན་བག་མེད་ཀྱི་དབང་དུ་ཁ་འཁྱོལ་ཏེ་འཁོར་བའི་བྱ་བ་ལ་ཞེན་ནས་ལས་ངན་ལ་སྤྱོད་པ་དང་། དཀོན་མཆོག་གསུམ་ལ་ལོག་པར་ལྟ་ཞིང་ལས་འབྲས་ཁྱད་དུ་གསོད་པས། དོན་དམ་པའི་ལྟ་བ་ཉམས་སུ་མི་ལོན་པ་མ་ཟད། ད་དུང་ལྷ་མིའི་གོ་འཕང་དོན་དུ་གཉེ་ར་བའི་བསོད་ནམས་བསགས་པའི་སྒོ་ཙམ་ཡང་རྒྱུད་ལ་མི་གནས་པར་འགྱུར་བ་ཡིན། ནག་པོ་ཁ་འབྱམས་བདུད་དང་རཱུ་ཏྲ་ལྟ་བུའི་རྒྱུ་རུ་སོང་ན། མ་རིག་པའི་གཉེན་པོ་རིག་པ་དང་འཁོར་བའི་གཉེན་པོ་སྟོང་ཉིད་ཡིན་ཀྱང་། དེ་ལོག་པར་གོ་ནས་རྒྱུད་ལོག་ལྟས་གང་ཞིང་ཆོས་མ་ཡིན་པའི་སྤྱོད་པ་སྣ་ཚོགས་བྱེད་པ་དང་། དེ་ནི་སྟོང་ཉིད་ལོག་པར་གོ་བ་ཡིན་པས།ལྟ་ཕྱོགས་སུ་སྤྱོད་པ་མི་འཆོལ་བར་བརྟག་དཔྱད་ཞིབ་ཏུ་བྱས་ཤིང་ལུས་ངག་གི་སྒོ་བསྡམས་ནས་རང་རྒྱུད་བཅོས་པ་ནི་ཤིན་ཏུ་གལ་ཆེ་བ་ཞིག་ཡིན་ཞིང་། ཆོས་སར་བློ་འདས་ཀྱི་སར་མ་སླེབས་པར་རྒྱུ་འབྲས་ཕྲ་བ་ལ་བླང་དོར་བྱ་དགོས་ཏེ།ཨོ་རྒྱན་རིན་པོ་ཆེའི་ཞལ་ནས། ལྟ་བ་ནམ་མཁའ་བས་ཀྱང་མཐོ། ། ལས་རྒྱུ་འབྲས་བག་ཕྱེ་བས་ཀྱང་ཞིབ། ། ཅེས་གསུངས་པའི་ཕྱིར་རོ། ། ལུས་ངག་ཡིད་གསུམ་གྱི་དགེ་བ་གཞན་ཟབ་ཟབ་འདྲ་བའི་ཡུལ་དུ་ཤོར་ནས་ལྟ་སྒོམ་ཟིལ་གྱིས་མནན་ཞིང་། འཁོར་བར་བསོད་ནམས་བསགས་པ་ཙམ་ལ་མི་ཚེ་འདས་ན་གསེར་གྱི་སྒྲོག་གིས་བཅིངས་པ་ལྟ་བུ་ཡིན་པས། ལྟ་སྒོམ་ཟབ་མོ་ཉམས་སུ་ལེན་པ་རྒྱབ་ཏུ་འདོར་བ་དང་། དེ་ལྟར་བྱས་ན་འཆི་ཁར་ཐ་མལ་དུ་ལུས་པ་ལས་འོས་མེད་པ་ཡིན། དེ་ནི་གནས་སྐབས་ཀྱི་བདེ་བ་ལྷ་མིའི་གོ་འཕང་དོན་དུ་གཉེར་བ་ཙམ་ལས་རྣམ་པར་གྲོལ་བའི་འབྲས་བུ་མི་ཐོབ་པའི་སྐྱོན་གྱིས་བཅིངས་པ་ཞིག་ཡིན་པས། ལྟ་སྒོམ་ཟབ་མོའི་ཆོས་ལ་ཡིད་ཆེས་ཀྱི་བརྟན་པ་ཐོབ་ནས་དགེ་ཆོས་གཞན་གྱི་ཡོན་ཏན་མཐོང་བའམ་ཐོས་པ་གང་ཞིག་ཡིན་ཀྱང་ལྟ་སྒོམ་ཟིལ་གྱིས་མི་597

ཛའིདམ་ཆོས་རྫོགས་པ་ཆེ ཡོའི་ མ གཛའིགནོན་པ་ཞིག་ཅི་ནས་ཀྱང་ཡིན་དགོས་སོ། ། དེས་ན་བླ་མའི་མན་ངག་ལ་བརྟེན་ནས་གཞི་ལྟ་བའི་གནས་ཚུལ་ཇི་བཞིན་དུ་ངོ་འཕྲོད་པར་བྱེད་ཅིང་། ལྟ་བ་ཟབ་མོའི་སྟངས་མ་ཤོར་བར་འཁོར་འདས་མཉམ་ཉིད་ཀྱི་རོལ་པར་ཐག་ཆོད་པ་དང་།ཕར་སྣང་བ་ཐམས་ཅད་ལ་རང་དབང་བསྒྱུར་བས་ཟིལ་གྱིས་མནན་ཏེ་རྩོལ་བཅས་ཀྱི་ལམ་ལ་མགོ་མི་འཁོར་བ་ཞིག་ཡིན་དགོས་སོ། །གཉིས་པ་ཉམས་ཀྱི་གོལ་ས་གསུམ་ནི། ཉམས་ཀྱི་སྣང་བ་ནི་སེམས་དང་ཤེས་རྒྱུད་སྔར་ལྟར་མ་ཡིན་པའི་བདེ་སྣང་འབོལ་ལེ་བ་འབྲལ་མི་ཕོད་པ་ལྟ་བུར་འཆར་བས། དེར་ཞེན་ནས་བརྟན་པ་ཐོབ་ན་འདོད་ལྷར་འཕེན་པ་ཡིན།གཟུགས་ཁམས་སུ་འཕེན་པའི་གསལ་ཉམས་སྔར་དང་མི་འདྲ་བའི་གསལ་སང་ངེ་བ་དང་། མངོན་ཤེས་ཕྲ་མོ་ཡོད་པ་རྣམས་འབྱུང་ཞིང་། དེར་ཞེན་ན་གཟུགས་ཁམས་སུ་འཕེན་པ་ཡིན། གཟུགས་མེད་མུ་བཞིར་འཕེན་པའི་སྟོང་ཉམས་མི་རྟོག་པ་ཁ་ནང་དུ་བསྟན་པའི་ཐོམ་ཡོ་རེ་བ་དྲན་མེད་འཛིན་པ་ཕྲ་བ་བག་ལ་ཉལ་བ་གཉིད་མཐུག་པོ་ལྟ་བུ་དང་། ལྟ་བ་སྟོང་ཉིད་ལ་རྒྱུས་མེད་ཅིང་སེམས་སྟོང་པའི་རང་བཞིན་དངོས་པོ་མ་གྲུབ་པ་ཙམ་ལ་བློ་ཐག་བཅད་དེ་སྟོང་པའི་ངང་དུ་རྩེ་གཅིག་ཏུ་འཇོག་པ་ནི། སྲིད་པའི་རྩེ་མོ་དང་འདུ་ཤེས་མེད་པའི་ལྷ་རུ་འཕེན་པའི་ལྟ་བ་ཡིན་པས། དེའི་སྐྱོན་རྣམས་ཤེས་པར་བྱས་ནས་དེའི་དབང་དུ་མི་གཏོང་ཞིང་། དེ་དག་གང་ཞིག་བྱུང་ན་ཡང་ཐམས་ཅད་བདེན་མེད་ཉམས་ཀྱི་རི་མོར་ཤེས་པའི་ངང་དུ་རིག་པའི་གཏན་སྲིད་ཟིན་པར་དགོས་སོ། ། གཞན་ཡང་ཕྱི་སློང་ལྷ་འདྲེའི་ཆོ་འཕྲུལ་ཐན་དང་ལྟས་ངན་ལ་སོགས་པའི་དབང་པོའི་ཡུལ་ལ་ཆོ་འཕྲུལ་སྣ་ཚོགས་འབྱུང་ཞིང་། ལྷ་འདྲེ་མ་རུངས་པའི་ག་ཟུགས་སྣ་ཚོགས་སུ་སྣང་བ་དང་། རྨི་ལམ་སྐབས་སུ་གཟུགས་མི་སྡུག་པ་མཐོང་བ་ཡིན། དེ་ལ་བརྟེན་ནས་སེམས་དང་བློ་སྙིང་མི་བདེ་བ་སྣ་ཚོགས་598

ཛའིམེ ཝཱ ་པ རྫོ སརི་ཆེ ་པོའི་གགིལིམ་འདྲས་ག མ་གྱི་སྐོརའབྱུང་ཞིང་། ཟས་དང་ཁང་ཁྱིམ་དང་བྲེད་སྔངས་ལ་རྐྱེན་བྱས་ནས་ན་ཚ་འབྱུང་བ་དང་། ས་རྡོ་ཤིང་མཚོན་གྱིས་རེག་པ་ཙམ་ལ་རྐྱེན་བྱས་ནས་སོས་དཀའ་བ་དང་། རྨ་དང་མཛེ་དང་ཕོལ་མིག་ལ་སོགས་པ་གློ་བུར་དུ་འབྱུང་བ་ཡིན་ནོ། ། ནད་སློང་ལུས་ཀྱི་ན་ཚ་རླུང་མཁྲིས་བད་ཀན་ལ་སོགས་པའི་འདུ་བའི་ནད་རིགས་བཞི་བརྒྱ་རྩ་བཞིའི་རྣམ་པར་འབྱུང་ཞིང་། སེམས་ཀྱི་རྩལ་དང་ནུས་སྟོབས་ཐམས་ཅད་ནད་དེའི་ངང་དུ་ཉམས་པ་ལྟར་བརྗོད་མི་ཤེས་པའི་སྡུག་བསྔལ་འབྱུང་ཞིང་། གསང་སློང་སེམས་ཀྱི་བདེ་སྡུག་ནི་སེམས་རང་གི་ཡུལ་དུ་མི་བདེ་བའི་ཆགས་པ་དང་། སྡང་བ་དང་། ཞེན་པ་དང་། སྡུག་བསྔལ་སོགས་མི་བཟོད་པ་སྐྱེས་ནས་དགའ་བ་དང་། སྐྱོ་བ་དང་། སྟོང་གསལ་མྱོང་ཞེན་ཅན་་དང་། སྟོང་ཧང་ངེ་བ་སོགས་སྣང་སེམས་གོ་འགགས་པ་དང་། མཐོང་ཚོར་ཐམས་ཅད་གནོད་བྱེད་དུ་མངོན་པ། ཁོང་ཁྲོ་དང་གནོད་སེམས་ཀྱི་དཁང་གིས་གཞན་རྒྱུད་དཀྲུགས་ཏེ་རྗེས་སུ་འགྱོད་པ་སྐྱེ་བ། ང་འདྲ་བའི་རྣལ་འབྱོར་པ་ལྟ་སྒོམ་ཅན་ས་སྟེང་ན་ཉིན་མོའི་སྐར་མ་བཞིན་དུ་དཀོན་ནོ་སྙམ་པའི་ང་རྒྱལ་སྐྱེས་ན། རང་གི་བྱ་སྤྱོད་ཅི་བྱས་ཐམས་ཅད་བཟང་པོ་ཁོ་ནར་མཐོང་ནས་ལས་འཆོལ་ཉོག་ཏུ་སྤྱོད་པ་ལ་སོགས་པའི་མཐུ་ལས་སེམས་ལ་བདེ་སྡུག་མ་ངེས་པ་འབྱུང་བ་ཡིན། དེ་ལ་བདེན་ཞེན་རེ་དོགས་ཀྱི་ངང་བརྟན་པར་གྱུར་ན།ཉམས་ནད་དུ་སོང་ཞིང་རྒྱབ་རྟེན་འདྲེ་རུ་བཟུང་སྟེ། གཏོ་བཅོས་རིམ་གྲོ་སྨན་དཔྱད་ལ་འབད་ཀྱང་ཕན་པ་ཏིལ་འབྲུ་ཙམ་ཡང་མེད་ཅིང་། དེ་འདྲའི་ཉམས་ངོ་འཕྲོད་ཀྱི་བྱ་མ་ཤོར་ན་སྨྱོ་འབོག་བརྒྱལ་བ་སོགས་འཆི་བ་སྲོག་ལ་འབབ་པའི་རྒྱུ་རྐྱེན་དུ་འགྱུར་བ་དང་། གློ་བུར་དུ་དུད་འགྲོ་ལྟར་ཅི་ཡང་མི་ཤེས་པར་འགྱུར་བ་སོགས་འབྱུང་བ་ཡིན་ལ། ཞི་གནས་ཉམས་ཀྱི་གསལ་སྣང་ཙམ་ལ་ལྷ་སྣང་འདྲེ་སྣང་གཞན་རྒྱུད་མཁྱེན་པའི་མངོན་ཤེས་སོགས་མ་ངེས་སྣ་ཚོགས་འབྱུང་བ་་ 599

ཛའི མ་ཆོས་རྔོགས་ལ་ཆེ ཡོའི་ མ ཞགཐོའིལ་མངོན་པར་ཞེན་པའི་དབང་དུ་གྱུར་ན་སྒོམ་ཆེན་ཐ་མལ་དུ་འཆོལ་བའི་རྒྱུ་རུ་འགྲོ་བས། དྲན་བསམ་གྱི་སྤྲོས་པ་ཐམས་ཅད་དོར་ནས་གཏད་མེད་འཛིན་མེད་ཉིད་དུ་ལ་བཟླ་བ་ནི་གནད་དམ་པ་ཡིན་ནོ། །གསུམ་པ་ཡང་དག་པའི་སྤྱོད་ཚུལ་གཞན་བསྟན་པ་ནི། སྤྱོད་ལམ་རྣམ་དག་ནི་ལམ་གྱི་རྩ་བ་དགེ་བའི་བཤེས་གཉེན་བསྟེན་ནས་སྙིང་པོ་ལེན་པ་དང་།མཆེད་གྲོགས་ལ་བརྩེ་ཞིང་དག་སྣང་རྒྱུན་མི་འཆད་པར་སྦྱངས་པ། སེམས་ཅན་ལ་སྙིང་རྗེ་བསྒོམ་པ་། འདུས་བྱས་ཐམས་ཅད་མི་རྟག་པར་བསྒོམ་པ་སོགས་ཆོས་སྒོར་ཞུགས་པའི་ཕན་ཆད་ཤི་བའི་བར་དུ་ཐང་ལྷོད་མེད་པར་བརྩོན་ཞིང་།སྒོ་གསུམ་བག་མེད་དང་ཆོས་མ་ཡིན་པའི་དབང་དུ་སྐད་ཅིག་ཀྱང་མི་གཏོང་བར་ཉིན་མཚན་བར་མེད་པར་ཀ་དག་དང་ལྷུན་གྲུབ་ཀྱི་ཉམས་ལེན་ལ་རྩེ་གཅིག་ཏུ་་གཞོལ་བ་དང་། བསྒྲུབ་ཚུགས་འཛིན་ཅིང་སྙིང་རུས་དང་སྡུག་བསྲན་བསྐྱེད་དགོས་སོ། ། དེ་ཡང་བསྐལ་བ་དཔག་ཏུ་མེད་པའི་གོང་རོལ་ནས་ཚོགས་སྨོན་ལས་འཕྲོ་དུས་འཛོམས་པའི་སྐྱེས་བུ་རྣམས་ཀྱིས་རྣམ་པ་ཐམས་ཅད་མཁྱེན་པ་སངས་རྒྱས་ཀྱི་གོ་འཕང་འཐོབ་པར་འདོད་ན། དེའི་ཡང་དག་པའི་སྤྱོད་ལམ་ནི།དུས་དང་རྣམ་པ་ཀུན་ཏུ་བླ་མ་ལ་མོས་གུས་བྱེད་པ་དང་། མཆེད་གྲོགས་ལ་བརྩེ་དུང་དང་དག་སྣང་སྦྱང་བ། སེམས་ཅན་ལ་སྙིང་རྗེ་བསྒོམ་པ། འདུས་བྱས་ཐམས་ཅད་མི་རྟག་པར་བསྒོམ་པ་བཅས་བཞི་པོ་དེ་ཡིན་ཞིང་། དེ་དག་གི་ཚུལ་རྒྱས་པར་བརྗོད་ན་མང་བར་དོགས་ཏེ་མ་བཤད་དོ། །ས་བཅད་བཞི་པ། མཐར་ཐུག་འབྲས་བུ་གཏན་གྲོལ་གྱི་ས་ལ་ཕྱིན་ཚུལ།མཐར་ཐུག་འབྲས་བུ་གཏན་གྲོལ་གྱི་ས་ལ་ཕྱིན་ཚུལ་ནི། དང་པོ་མཚན་ཉིད་དང་ལྡན་པའི་བླ་མ་རྡོ་རྗེ་འཆང་ཉིད་ལ་བསྟེན་ནས་ཉམས་སུ་བླང་བྱའི་600 ་

ཐོའིམེ ཕབ ་པ རྔོགསཕབ་ཆེ ་པོའི་གཞིཕབམཕར ས མ་གྱི རདོན་དེ་མ་ནོར་བར་བསླབ་ཅིང་། ཐོས་པའི་ཤེས་རབ་ཀྱི་སྒོ་ནས་ཤེས་ཤིང་རྟོགས་པར་བྱ་དགོས། བར་དུ་ཐོས་པའི་དོན་རྣམས་ལ་བརྟགས་ཤིང་དཔྱད་ནས་རང་རྒྱུད་ལ་མྱོང་བ་ཐོན་པའི་ཚུལ་དུ་བསམ་པའི་ཤེས་རབ་ཀྱི་སྒོ་ནས་རྟོགས་པར་བྱ་དགོས། ཐ་མར་རྟོགས་པའི་དེ་ཉིད་གོམས་འདྲིས་ཀྱི་སྒོ་ནས་མི་འགྱུར་བའི་གདེང་བཞིའི་གྲོལ་ཚད་མཐར་འཁྱོལ་ཞིག་བྱ་དགོས་པ་ཡིན། དེ་ལྟར་མ་ཡིན་ན་ཤེས་པ་དང་རྟོགས་པ་ཙམ་གྱིས་གྲོལ་བ་མི་ཐོབ་ཅིང་། བྱ་བ་དགུ་སྤྲུགས་སུ་བཏང་ནས་བསྒོམ་པའི་ཤེས་རབ་ཀྱི་སྟོབས་ཀྱིས་རང་ཐོག་ཏུ་བརྟན་པ་ཐོབ་པར་འབད་ན། རིག་པ་ཁྱབ་བརྡལ་ནམ་མཁའི་ཁོར་ཡུག་ཏུ་རྒྱ་མ་ཆད་པའི་དུས་སུ་རིག་པ་རང་ཐོག་ཏུ་གདེང་ཐོབ་པ་ཡིན་ཀྱང་། དེ་ཙམ་གྱིས་འཚང་རྒྱ་བར་མི་འགྱུར་བས། ཆོས་ཅན་གྱི་སྣང་བ་ཉིད་ཀྱི་རང་བཞིན་དུ་གོ་འཕོས་ཏེ་འཁོར་བའི་གཞི་རྩ་སྟོངས་ཤིང་གཉིས་འཛིན་གྱི་ཞེན་པ་ཐད་ཀར་ནས་བདག་གཞན་གྱི་སྣང་བ་དབྱིངས་སུ་ཞིག་སྟེ་ཆགས་སྡང་རེ་དོགས་ཀྱི་འཛིན་པ་ཞིག མ་རིག་པའི་གཞི་ལས་སངས་ནས་ཆོས་ཉིད་ཀྱི་སྤྱན་ཐོབ། བདག་འཛིན་གྱི་རྩ་བ་ཆོད་པས་འཛིན་པའི་སེམས་ཟད། གཟུང་འཛིན་གྱི་ཟེ་ཐག་སྙིང་ག་ནས་ཆད་པས་གཟུང་བའི་ཡུལ་ཟད། གཉིས་སྣང་གི་རྟོག་པ་ཟད་པས་འཁོར་འདས་དག་མཉམ་དུ་བརྡལ་བའོ། །འདིའི་སྐབས་སུ་ལུས་དུར་ཁྲོད་ཀྱི་མི་རོ་ལྟར་ཡ་ང་དང་བག་ཚ་མེད་ཅིང་། ངག་བྲག་ཆའི་སྒྲ་ལྟར་གཞན་གྱི་རྗེས་སུ་ཟློ་བ་ལས་ངག་རླུང་རང་མལ་དུ་ཞེན་པའི་འགྱུ་ཆ་རང་སར་གྲོལ་བ་དང་། སེམས་འཇའ་ཚོན་ནམ་མཁར་ཡལ་བ་ལྟར་ཆོས་ཅན་གྱི་སྣང་བ་ཆོས་ཉིད་དུ་ཟད་ནས་འཁོར་བའི་སྣང་སེམས་ཀྱི་དྲི་ཙམ་ཡང་མེད་པར་ཆོས་དབྱིངས་ཀུན་ནས་ཟླུམ་པ་ཆེན་པོ་ཀ་དག་སྤྲོས་པ་དང་བྲལ་བའི་ངང་དུ་འབྱམས་ཀླས་པ་ནི་གྲོལ་བའི་ས་རུ་ཕེབས་པ་ཡིན།དེའི་ཚེ་ཚད་གསུམ་ནི། རབ་ཀྱིས་རྨི་ལམ་འོད་གསལ་དུ་དག་ནས་ཉིན་མཚན་601

འཇིདམཅས་རྫོགས་པ་ཆེ ཕའི་ མ ཞགཛཇི ་འོད་གསལ་ཁོར་ཡུག་ཏུ་འདྲེས་པ་དང་། འབྲིང་གིས་རྨི་ལམ་མི་ལམ་དུ་ངོ་ཤེས་ནས་སྤྲུལ་བསྒྱུར་སོགས་བྱེད་ནུས་པ་དང་། ཐ་མས་མི་ལམ་ངན་གོམས་ཀྱི་རྒྱུན་ཆད་ནས་ལྷ་དང་ཞིང་ཁམས་མཐོང་བ་དང་། དཀྱིལ་འཁོར་འབྲི་བ། གཞན་ལ་དབང་བསྐུར་ཆོས་སྟོན་སོགས་བྱེད་པ་ཡིན་ནོ། ། འགྱུར་བ་མེད་པའི་དོན་གཤིས་ཐོག་ཏུ་ཕེབས་པའི་ཚེ་ན་ཡང་། ད་དུང་ཤེས་སྒྲིབ་ཕྲ་བའི་ཕྲ་བ་ཡོད་པའི་སྟོབས་ཀྱིས་བར་བར་མཁའ་ལ་གློག་འཁྱུག་པ་ལྟར་དུ་རང་ལུས་ལག་སོར་བཀྲམ་པ་ལྟར་སྣང་ནས་སྔར་བཞིན་དུ་གཏམ་བརྗོད་པ་སོགས་བྱེད་པར་འགྱུར་ཞིང་།དེ་ནས་དབང་པོ་རབ་ནི་ཞག་བདུན་དང་། འབྲིང་ཟླ་བ་དྲུག ཐ་མ་ཡང་ལོ་གཅིག་ནས་ཤེས་སྒྲིབ་ཕྲ་བའི་ཕྲ་བ་ཡུལ་མེད་དུ་སངས་ནས་ཇི་ལྟ་བ་མཁྱེན་པའི་ཡེ་ཤེས་ཀྱིས་གཞི་ལ་7དབང་བསྒྱུར་པ་དང་། ཇི་སྙེད་པ་གཟིགས་པའི་ཡེ་ཤེས་ཀྱིས་ལམ་ལ་དབང་བསྒྱུར་པ་ཡིན། ངོ་བོ་སྟོང་བ་ཆོས་སྐུ་དང་། རང་བཞིན་འགགས་པ་མེད་པའི་ལྷུན་གྲུབ་ཆེན་པོ་ལོངས་སྐུ་དང་། ཐུགས་རྗེས་ཀུན་ཁྱབ་ཀྱི་འཆར་སྒོ་མ་འགགས་པ་སྤྲུལ་སྐུ་སྟེ། སྐུ་གསུམ་མཉམ་བརྡལ་གྱི་ཀློང་ཆེན་པོར་རང་དོན་དུ་ཆོས་སྐུའི་གོ་འཕང་མངོན་དུ་བྱས་ནས་སངས་རྒྱས་པ་ཡིན།གཞན་དོན་དུ་གཟུགས་ཀྱི་སྐུས་ཁམས་གསུམ་འཁོར་བ་མ་སྟོང་གི་བར་དུ་དབྱིངས་ཀྱི་ལོངས་སྐུ་ཆེན་པོར་བཞེངས་ན། དེ་ལས་ཕྱེད་སྤྲུལ་ལོངས་སྐུ་དང་།འགྲོ་འདུལ་ཐུབ་པ་དྲུག་དང་། མཆོག་གི་སྤྲུལ་སྐུ་མཛད་པ་བཅུ་གཉིས་ཀྱི་སྒོ་ནས་སངས་རྒྱས་པའི་ཚུལ་བསྟན་པ་ཤཱཀྱ་ཐུབ་པ་ལྟ་བུ་དང་། གཞན་ཡང་བཟོ་སྤྲུལ་སྐུ། སྐྱེ་བ་སྤྲུལ་སྐུ། བེམ་པོ་སྤྲུལ་སྐུ་སོགས་གང་ལ་གང་འདུལ་དུ་སྟོན་ཅིང་འགྲོ་བའི་དོན་རྒྱ་ཆེར་འབྱུང་ནུས་པ་སྟེ་དོན་གཉིས་མཐར་ཕྱིན་གྱི་སངས་རྒྱས་མངོན་དུ་མཛད་པའོ། ། དེ་ལྟ་བུའི་རྣལ་འབྱོར་པ་དེ་འདས་པའི་དུས་སུ་འོད་རྣམ་པ་གཉིས་འཁྲིགས་པ་དང་། ཉི་ཟླ་སྒྲ་གཅན་གྱི་ཁར་ཚུད་པ་དང་། ས་རྣམ་602

ཛའིལེ ཝཱ ་པ རྫོགསཝཱ་ཆེ རྩྭའི ཞི་ལམཝཱདྲསག མ་གྱིསྤོརཔ་དྲུག་ཏུ་གཡོ་བ་དང་། སྒྲ་རྣམ་པ་ལྔ་འུར་བ་སོགས་ཕྱིའི་རྟགས་དང་། ནང་རྟགས་སུ་གདུང་དང་རིང་བསྲེལ་སྐུ་རྣམ་པ་གཉིས་སོགས་བྱུང་ནས་སངས་རྒྱས་པའི་རྟགས་མཚན་མ་ཚང་བ་མེད་པར་འབྱུང་བ་ནི་མངོན་པར་རྫོགས་པར་སངས་རྒྱས་པ་ཡིན་ནོ། །འདི་རྫོགས་པ་ཆེན་པོའི་གནས་ལུགས་ཟབ་མོ་བདེ་བླག་ཏུ་རྟོགས་པའི་གཉེན་པོར་རྫོགས་ཆེན་གྱི་གཞི་ལམ་འབྲས་གསུམ་གྱི་སྐོར་མདོར་བསྡུས་ཤིག་བརྗོད་ཟིན་ཞིང་། དེ་འདྲའི་གོ་སླ་ཞིང་དོན་མང་པོ་འདུས་པའི་གཞུང་འདི་ནི་སྐལ་བ་དང་ལྡན་པ་རྣམས་ཀྱི་འདྲེན་བྱེད་ཟུང་གི་དགའ་སྟོན་དུ་སྤེལ་བ་ཡང་།རང་ཉིད་མཁས་པར་འགྱུར་འདོད་ཀྱི་བློ་ངམ་རྒྱུད་སྡུག་གི་དབང་དུ་མ་གྱུར་པ་ཞིག་མིན་པ་དང་། ཀུན་ལ་ཕན་འདོགས་པར་འདོད་པའི་སླད་དུ་བརྩོན་པའི་གོ་ཆ་ནི་བགོས། དཀའ་བ་ཁྱད་དུ་ནི་བསད། ངལ་བ་གདོང་གིས་ནི་བསུས་ཏེ་རྣམ་དཔྱོད་རིག་པའི་རིའཕྲུལ་སྟབས་ཀྱིས་ལག་སོར་གཡོ་བའི་ཟློས་གར་བསྒྱུར་བ་རེ་ཞིག་མཇུག་རྫོགས་སོ། ། ། །སྨྲས་པ།འཇིག་རྟེན་ཁམས་སུ་ལན་བརྒྱར་བཙལ་ན་ཡང་། །རྙེད་པར་དཀའ་བ་གསེར་གྱི་ལྷུན་པོ་བཞིན། །ཟབ་གསལ་མན་ངག་ཡོངས་འདུས་རྫོགས་ཆེན་འདི། །བསྟན་དང་འགྲོ་ལ་ཕན་བདེའི་དཔྱིད་དུ་སྨིན། །ཨེ་མ་སྔོན་དུས་གངས་ཅན་བོད་ཀྱི་ཡུལ། །དམ་ཆོས་རྫོགས་པ་ཆེན་པོ་དར་ཞིང་རྒྱས། །བསྟན་འཛིན་མཁས་གྲུབ་ཚད་མར་གྱུར་པ་དང་། །603

ཛཇི མ་ཆོས་རྔོགས་ཛེེ་ཆེ ཡོའི་ མགཞགཛཇིཉམས་ལེན་མཛད་པའི་གང་ཟག་བསམ་མི་ཁྱབ། །དེང་སང་བསྟན་ལ་ཕན་རྣམས་ཞིང་གཞན་གཤེགས། །གསང་སྔགས་འཛིན་པར་འདོད་པ་འགའ་བཞུགས་ཀྱང་། །འཕྲལ་དགོས་ཟ་མཆོག་སློབ་པར་མི་ནུས་པ། །མཐོང་ཚེ་སྐྱོ་ངལ་རླབས་ཕྲེང་མཁའ་ལ་འཕྱུར། །ཐོས་བསམ་སྒྲོ་འདོགས་གཅོད་པའི་བློ་མེད་ཅིང་། །ཆོས་ཀྱི་ཚིག་ཙམ་རྣ་བར་མ་ལྷུང་ལ། ། ་བསྙེན་སྒྲུབ་རྣ་རྒྱབ་ལྷགས་པའི་ཟླར་བསྐྱུར་པའི། །རྟགས་ཙམ་འཛིན་པ་སྐར་ཚོགས་ཇི་བཞིན་མང་། །ཕྱི་ཚུལ་ངུར་སྨྲིག་གོས་ཀྱིས་སྤུད་ན་ཡང་། །ནང་དུ་ཁྱིམ་པའི་སེམས་དང་མི་འབྲལ་བར། །ཆོས་རྣམས་ཚོང་དུ་བྱས་ཏེ་དངུལ་ལེན་པའི། །ལྔ་བདོ་སྙིགས་མའི་རང་མཚང་མཐོང་ན་སྐྱོ། །ཞལ་ནས་སངས་རྒྱས་བསྟན་པ་སྤེལ་ལོ་ཞེས། །སྤྲིན་གྱི་སྒྲ་དབྱངས་ཇི་བཞིན་བསྒྲགས་ན་ཡང་། །ཞེ་ནས་རྙེད་བཀུར་སྙན་གྲགས་སྒྲུབ་པ་ཡི། །ཆོས་པ་བཟང་རྫུ་འུག་པ་མང་འདིར་སྐྱོ། །604 ་

ཛའིལེ ཝཱ ་སྡ རྫོགས་སྡ་ཆེན་པོའི་གཞིལིམ་འདྲསག མ་གྱི་སྐོརཉིན་མཚན་དལ་བ་མེད་པར་གྲོང་ཆོག་རྒྱུག །དཀོར་གྱི་ཕུང་པོས་ཤེས་རྒྱུད་ཡོངས་སུ་བསྒྲིབས། ། ་སྔར་ཤེས་སྐྱབས་འགྲོ་ཙམ་ཡང་བརྗེད་གྱུར་པའི། །ཆོས་པས་འགྲོ་ལ་ཕན་པ་བསྒྲུབ་ནུས་སམ། །ཡུན་རིང་སྲིད་པར་འགྲོ་དོན་བརྩོན་པ་དང་། །ཁྱད་པར་དམ་ཆོས་མི་ཉམས་སྲོག་གི་ཀ། །རི་རབ་ཇི་བཞིན་གཡོ་མེད་འཛུགས་པ་འདི། །རྒྱལ་སྲས་རྣམས་ཀྱི་སྤྱོད་པ་ཉིད་དུ་བསྔགས། །དེ་ཕྱིར་པདྨ་འབྱུང་གནས་དབྱེར་མེད་པའི། །དྲིན་ཅན་རྩ་བའི་བླ་མའི་ཞལ་སྔ་ནས། །མདོ་རྒྱུད་མན་ངག་རྒྱ་མཚོ་ལྟ་བུའི་གཞུང་། །གསུངས་རྣམས་ཡིད་ཀྱི་འཛིན་མའི་སྣོད་དུ་བསྐྱིལ། །ཁྱད་པར་དམ་ཆོས་རྫོགས་པ་ཆེན་པོའི་གཞུང་། །ཐོས་བསམ་ཟུང་གིས་ཕུ་ཐག་གཅོད་བཞིན་དུ། །ཟིན་བྲིས་བཀོད་པའི་ལག་སོར་སྐྱོད་པ་ཡིས། །གློག་ཞགས་འཁྱུག་པའི་ཁེངས་པ་ཅིག་ཅར་བསྙིལ། །དེ་ལྟ་ན་ཡང་སྐྱོན་དང་ནོར་འཁྲུལ་གྱི། །སྤྲིན་ནག་ལང་ལོང་འཕྱུར་བའི་དཔུང་ཤེད་ཀྱིས། །605

ཛཇིདམཅས་རྫོ ས་པ་ཆེ ཡོའི་ མགཞགཛཇིཡང་དག་དོན་གྱི་སྔོ་བསངས་འཆི་མེད་ལམ། །་ བསྒྲིབས་ན་བླ་མ་ལྷ་ལ་བཟོད་པར་གསོལ། ། ་དགེ་བ་འདི་ཡི་རྒྱལ་བསྟན་སྙིང་པོའི་སྲོག །རྒྱལ་བ་གཉིས་པ་ཨོ་རྒྱན་རིང་ལུགས་མཆོག །འཛམ་བུའི་གླིང་ཀུན་དར་ཞིང་རྒྱས་པ་དང་། །རྗེས་འབྲང་ཚོགས་ཀྱིས་ས་སྟེང་ཁྱབ་པར་ཤོག །མཐའ་ཡས་མར་གྱུར་འགྲོ་བ་ཐམས་ཅད་ཀྱི། །བསོད་ནམས་ཡེ་ཤེས་ཚོགས་གཉིས་མེ་ཏོག་འབུམ། །རྣམ་དཀར་དགེ་བའི་འོད་ཀྱིས་ཡོངས་གྲོལ་ཏེ། །དོན་གཉིས་ལྷུན་གྲུབ་སངས་རྒྱས་ཐོབ་པར་ཤོག །བདག་ཀྱང་འདི་ནས་ཚེ་རབས་ཐམས་ཅད་དུ། །ཐུབ་བསྟན་སྙིང་པོ་རྫོགས་པ་ཆེན་པོའི་གཞུང་། །ཞུགས་ནས་རྫོགས་སྨིན་སྦྱངས་པ་མཐར་ཕྱིན་ཏེ། །འགྲོ་བ་ཐམས་ཅད་འདྲེན་པའི་དཔལ་ཐོབ་ཤོག །དེ་ལྟར་དམ་ཆོས་རྫོགས་པ་ཆེན་པོའི་ཟིན་བྲིས་འདི་ནི། མཚུངས་མེད་ཐུགས་རྗེའི་གཏེར་ཆེན་དྲིན་ཅན་རྩ་བའི་བླ་མ་མཚན་བརྗོད་པར་དཀའ་བ་མཆོགགིས་ཆོས་རྫོང་ལ་སྟེང་ཞེས་བྱ་བའི་གནས་མཆོག་ཏུ་ཀུན་བཟང་བླ་མའི་ཞལ་ལུང་དང་དམ་ཆོས་རྫོགས་པ་ཆེན་པོའི་གཞུང་སྙིང་ཐིག་ལེགས་པར་གསུངས་པ་ལས་རྫོགས་པ་ཆེན་པོའི་ཁྲིད་སྐྱོང་བའི་ཚེ། བདག་གིས་བླ་མའི་ཞལ་606

འཇིམེ རི ་ལ རྔོགསཝཱ་ཆེ ཝོའིགཞིལིམ་འདྲསག མ་གྱི་སྐོརགསུང་ཇི་མ་ཇི་བཞིན་དུ་ཟིན་བྲིས་སུ་བཏབ་པ་རྣམས་གཞིར་བཞག་བྱས་ཤིང་།སྔོན་དང་ད་ལྟའི་མཁས་གྲུབ་གཞན་རྣམས་ཀྱིས་མཛད་པའི་རྫོགས་པ་ཆེན་པོའི་གཞུང་ངམ་ཁྲིད་ཡིག་དག་ལས་ཉེར་མཁོ་རྣམས་ཁོལ་དུ་ཕྱུང་ནས་ཟུར་བརྒྱན་ཏེ་དེབ་ཆུང་ཞིག་ཏུ་བསྒྲིགས་པ་དང་། དུས་ཕྱིས་ཟིན་བྲིས་འདི་བླ་མ་རིན་པོ་ཆེས་གཟིགས་ཏེ་འདི་སྐད། ཟིན་བྲིས་འདི་ནི་དམ་ཆོས་རྫོགས་པ་ཆེན་པོའི་དགོངས་དོན་གྱི་གནད་འདུས་པ་ཞིག་ཡིན་པས། མངོན་སུམ་པར་དུ་འདེབས་ཐུབ་པ་བྱུང་ན་སྐལ་བ་དང་ལྡན་པའི་རྗེས་འཇུག་དོན་གཉེར་ཅན་རྣམས་ལ་ཕན་འདོགས་ཐུབ་པ་ཡིན་ཞེས་གསུངས་ཏེ་བསྟོད་པའི་མེ་ཏོག་ཐོར་ན་ཡང་། སྐབས་དེར་ང་ལྟ་བུའི་བླུན་པོ་ཞིག་གི་ཟིན་བྲིས་ཀྱིས་སུ་ཞིག་ལ་ཕན་ཏེ་མི་ཕན་ནོ་སྙམ་དུ་སེམས་ཏེ་རང་ཉིད་རང་ལ་ཡིད་ཆེས་མེད་པར་གྱུར་ནས་བགྲང་བྱ་བཅུ་ཕྲག་གཅིག་ལྷག་གི་རིང་ལ་ཉར་ཚགས་བགྱིས་ཏེ་པར་དུ་འདེབས་པའི་སྟ་གོན་དུ་མ་ཞུགས་པ་ཡིན། སྤྱི་ལོ་ཉིས་སྟོང་ལྔའི་ལོ་ངེའི་དབྱར་གྱི་ལང་ཚོ་མངོན་པར་རྒྱས་པའི་དུས་ཀྱི་ཉིན་ཞིག་ལ། ཤོག་ཧྲུལ་གྱི་ཁྲོད་དུ་བོར་བའི་དམ་ཆོས་རྫོགས་པ་ཆེན་པོའི་ཟིན་བྲིས་དེ་ལ་བལྟས་པ་ན། ཟིན་བྲིས་ཀྱི་ཤོག་བུ་མང་པོ་ཞིག་རྙིང་རལ་དུ་གྱུར་ནས་ཡི་གེ་རེ་གཉིས་ཤིག་གསལ་པོ་མིན་པ་ཞིག་ཏུ་སྣང་བས། ཟིན་བྲིས་འདི་ཤོག་ཧྲུལ་གྱི་ཁྲོད་དུ་བཞག་ན་གད་སྙིགས་སུ་འགྱུར་བར་གདོན་མི་ཟ་སྙམ་པའི་ཚེ། ཇི་སྐད་དུ། བླ་མའི་བཀའ་དང་སངས་རྒྱས་གསུང་། ། བདེན་པ་ཉིད་དུ་ཚད་མས་གྲུབ། ། ཚད་མའི་གསུང་ལ་མ་གུས་ན། ། ཚོགས་གཉིས་མར་ངོའི་ཟླ་ལྟར་འགྲིབ། ། ཅེས་པའི་གསུང་དེ་ཉིད་གཟུགས་ཅན་ཇི་བཞིན་ཡིད་ཀྱི་མེ་ལོང་ངོས་སུ་མངོན་པར་ཤར་བའི་མུར། རེབ་གོང་རྡོ་རྗེ་མཁར་རམ་མིང་གཞན་མི་ཕམ་ལང་ཚོ་རྒྱས་པའི་བློ་གྲོས་འཇིགས་མེད་རིགས་པའི་དབང་ཕྱུག་ཏུ་འབོད་པས་མ་ཧཱ་ཙི་ནའི་རྒྱལ་ས་པེ་ཅིན་གྱི་རང་སྤྱིལ་འོད་གསལ་འཁྱིལ་བའི་607

ཛའིདམ་ཆོས་རྫོགས་སྡ་ཆེ ཡོའི་ མ ཞགཛའིལྡིང་ཁང་ནས་སླར་ཡང་ཟིན་བྲིས་ལ་བྲི་བསྣན་དང་ཞུ་དག་ཅུང་ཟད་བགྱིས་ཏེ་པར་དུ་འདེབས་པའི་སྟ་གོན་དུ་ཞུགས་པ་འདི་ལ་བླ་མ་དང་ཆོས་བདག་ཌཱཀྐི་སྤྱི་དང་། ཁྱད་པར་དུ་དཔལ་ལྡན་སྔགས་ཀྱི་སྲུང་མས་བཟོད་པར་བཞེས་སུ་གསོལ།འདི་ཡང་སེམས་ཅན་ཐམས་ཅད་ཀྱི་རྒྱུད་ལ་དམ་ཆོས་རྫོགས་པ་ཆེན་པོའི་བྱིན་རླབས་ མྱུར་ དུ་ འཇུག་ པའི་ རྒྱུར་ གྱུར་ ཅིག ། དགེའོ། ། དགེའོ། །དགེའོ། ། ། ། ་ ་608

ཡིད་བཞིན་མཇོད་ཀྱི་དོན་ཁྲིད་ཟབ་དོན་རྡོ་རྗེ་སྙིང་པོ། །ཀློང་ཆེན་རབ་འབྱམས་པ་དྲི་མེད་འོད་ཟེར་གྱིས།དངོས་གྲུབ་རྩ་བ་དཔལ་ལྡན་བླ་མ་དང་། །ཧེ་རུ་ཀ་དཔལ་ཞབས་ལ་ཕྱག་འཚལ་ཏེ། །གསང་སྔགས་ཀུན་གྱི་མཐར་ཐུག་སྙིང་པོའི་དོན། །ཉམས་ལེན་གནད་རྣམས་དྲིལ་ནས་འདིར་བརྗོད་བྱ། །ཟབ་དོན་རྡོ་རྗེ་སྙིང་པོའི་དོན་ཁྲིད་འདི་ལ་གསུམ་སྟེ། སྔོན་འགྲོ་རྒྱུད་སྦྱང་བ། དངོས་གཞི་ཉམས་སུ་བླང་བ། རྗེས་ཀྱི་གེགས་བསལ་བའོ། །དང་པོ་ལ་གསུམ་ལས། བྱིན་རླབས་བླ་མའི་རིམ་པ་བསྒོམ་པར་བྱ་སྟེ།དཀྱིལ་འཁོར་ཐམས་ཅད་ཀྱི་རྩ་བ་དང་། ཐར་ལམ་ཐམས་ཅད་ཀྱི་དེད་དཔོན་ཡིན་པའི་ཕྱིར་ཏེ། རྡོ་རྗེ་གུར་ལས། གང་ཕྱིར་རྡོ་རྗེ་སེམས་ཞེས་བྱ། ། སློབ་དཔོན་གཟུགས་ནི་དེ་བཞིན་འཛིན། ། ཅེས་པ་དང་། རྣལ་འབྱོར་མ་ལས། བླ་མ་མཁས་ཤིང་དམ་ཚིག་ལྡན། ། བརྩེ་དང་བསམ་གཏན་བྱིན་རླབས་ཅན། །དམནསྤངས་ཐར་པའི་ལམ་ལ་འདྲེན། ། འདི་ནི་རྡོ་རྗེ་འཛིན་པ་དངོས། ། སྤྱི་གཙུག་འཁོར་ལོའི་རྒྱན་དུ་བསྒོམ། ། ཞེས་གསུངས་པས། དང་པོ་སྟན་བདེ་བ་ལ་འདུག་སྟེ། སྐྱབས་སུ་འགྲོ་བ་དང་བྱང་ཆུབ་ཏུ་སེམས་བསྐྱེད་ནས། སྐད་ཅིག་གིས་སྟོང་པ་ཉིད་དུ་བསམས་པའི་ངང་ལས་རང་གི་སྤྱི་བོར་པདྨ་དང་ཉི་ཟླ་སེངགེས་བཏེགས་པའི་ཁྲི་གནམ་འཕང་དང་རྒྱར་ཡངས་པ། དར་ཟ་འོག་གི་609

ཛཇི མཅས་རྔོགས་མ་ཆེ ཡོའི་ མ ཞགཛའིསྟན་གྲངས་མེད་པས་བརྒྱན་པའི་དབུས་སུ། རང་གི་རྩ་བའི་བླ་མ་དེ་གཅེར་བུ་རུས་པའི་རྒྱན་དྲུག་(མགུལ་རྒྱན་དང་། གདུ་བུ་དང་། རྣ་ཆ་དང་། དབུ་རྒྱན་དང་། མཆོད་ཕྱིར་ཐོགས་དང་། ཐལ་ཆེན་ཏེ་གསང་སྔགས་ཀྱི་རྣལ་འབྱོར་པས་སྤྲས་པའི་རུས་རྒྱན་དྲུག་ཡིན་)དང་ལྡན་པ། སྐུ་མདོག་མཐིང་ག་སྤྱན་གསུམ་པ་བཞད་པའི་ཞལ་རྒྱས་པ། ཞབས་སྐྱིལ་ཀྲུང་། ཕྱག་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ། ཡུམ་རྡོ་རྗེ་ཕག་མོ་དམར་མོ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ། ཡབ་ཀྱི་ཐུགས་ཀར་པདྨ་ཉི་ཟླའི་དབུས་ན་ཧཱུཾ་སྔོན་པོ། ཡུམ་ལ་ཧྲཱི་དམར་པོས་མཚན་པའོ། །དེ་ནས། ན་མོ་གུ་རུ་བྷྱཿ ས་མཱ་ཛ། ཞེས་ལན་གསུམ་བརྗོད་པས། རྩ་བ་དང་བརྒྱུད་པར་བཅས་པའི་བླ་མ་དམ་པ་རྣམས་ནམ་མཁར་བྱོན། ཡང་རང་གི་ཆོས་འབྲེལ་ཡོད་པའི་བླ་མ་ཐམས་ཅད་ཀྱང་བྱོན་པ་ལ་ཡིད་ཀྱིས་མཆོད་མ་ཐག་སྤྱི་བོའི་དེ་དང་གཉིས་སུ་མེད་པར་འདྲེས་པས་བླ་མ་ཀུན་འདུས་རྡོ་རྗེ་འཆང་གཅིག་ཏུ་གྱུར་པར་མོས་པ་བྱའོ། །དེ་ནས། ན་མོ་བུཁྱུ་ཡ། དྷ་རྨཱ་ཡ། སཾ་སྠཱ་ཡ་ལན་གསུམ་བརྗོད་པས།ཕྱོགས་བཅུའི་སངས་རྒྱས་སྲས་དང་བཅས་པ་ནམ་མཁའི་དབྱིངས་ཁྱབ་པར་བྱོན་ཏེ་བླ་མ་དེའི་སྟེང་དང་མཐའ་བསྐོར་ཐམས་ཅད་དུ་བཞུགས། མཁའ་འགྲོ་དམ་ཅན་རྒྱ་མཚོ་རྣམས་ཀྱང་བཞུགས་པར་མོས་པ་བྱའོ། ། དེ་ནས་དངོས་དང་ཡིད་ཀྱིས་ཕྱི་ནང་གི་མཆོད་པས་མཆོད་ལ། ཡིད་ཀྱིས་ཕྱག་འཚལ་བ་དང་།སྡིག་པ་བཤགས་པ་དང་། གསོལ་བ་གདབ་པ་རྣམས་བྱ་སྟེ།དཀོན་མཆོག་གསུམ་གྱི་ངོ་བོ་ཉིད། །དཔལ་ལྡན་ཡོན་ཏན་རྫོགས་པའི་གཙོ། །བླ་མ་རྣམས་དང་ཡི་དམ་ལྷ། །610

ཐོའིམི ཕབགི ༥སྐོརྡོ ་ཀྱི ་ ་ཟང ་ ཞེ ངའཛམཁའ་འགྲོ་རྒྱ་མཚོའི་ཚོགས་ལ་འདུད། །ཕྱི་ནང་གསང་བ་དེ་ཁོ་ན། །དགྱེས་ཉམས་བྱང་ཆུབ་སེམས་ཀྱིས་མཆོད། །ལས་དང་ཉོན་མོངས་སྒྲིབ་ཀུན་དང་། །རྩ་བ་ཡན་ལག་ཉམས་ཆགས་བཤགས། །མཆོག་དང་ཐུན་མོང་དངོས་གྲུབ་སྩོལ། །ཀུན་གྱིས་བྱང་ཆུབ་འགྲུབ་པར་ཤོག ། ཅེས་བརྗོད་པས་དེ་ཐམས་ཅད་ཀྱི་སྐུ་གསུང་ཐུགས་ལས་འོད་ཟེར་བྱུང་། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སྦྱོར་མཚམས་ལས་བདུད་རྩི་བབས་པས་རང་གི་སྤྱི་གཙུག་ནས་རྐང་མཐིལ་གྱི་བར་དུ་ཁེངས་ནས་བདེ་གསལ་མི་རྟོག་པའི་ཉམས་སྤྲོས་བྲལ་ལྷན་ཅིག་སྐྱེས་པའི་དོན་རྒྱུད་ལ་སྐྱེས་པར་བསམས་ལ། ཡུན་རིང་དུ་མཉམ་པར་བཞག་གོ །རྗེས་ལ་དེ་དག་རང་གི་སྙིང་ནང་དུ་བྱོན་ནས་བཞུགས་པར་བསྒོམས་ལ།སྒྱུསྤའི་ངང་ལས་བསྔོ་བ་བྱའོ། ། དེས་ནི་མྱུར་དུ་དངོས་གྲུབ་ཐོབ་ཅིང་ཏིང་ངེ་འཛིན་རྒྱུད་ལ་སྐྱེའོ། ། རང་ལ་ཅི་ཡོད་པས་བླ་མ་མཉེས་པར་བྱའོ། ། དེས་ནི་གནས་སྐབས་མཐར་ཐུག་གི་འདོད་པ་ཐམས་ཅད་འགྲུབ་སྟེ། རིགས་ལྔ་བདེ་མཆོག་འབྱུང་བའི་རྒྱུད་ལས།མཆོད་པ་ཐམས་ཅད་ཡོངས་སྤངས་ནས། །བླ་མའི་མཆོད་པ་ཡང་དག་བརྩམས། །དེ་མཉེས་པ་ལས་ཀུན་མཁྱེན་པའི། །ཡེ་ཤེས་མཆོག་ནི་ཐོབ་པར་འགྱུར། །སློབ་དཔོན་གྱིས་ནི་སྡིག་པ་འཕྲོག །611

ཛའི མ་ཆོས་རྔོགས་པ་ཆེ ་པོའི་རྣམ ཞགཛའི ་སློབ་དཔོན་གྱིས་ནི་འཇིགས་པ་སེལ། །སློབ་དཔོན་གྱིས་ནི་སྡུག་བསྔལ་གྱི། །རྒྱ་མཚོ་ཆེ་ལས་ཕ་རོལ་སྒྲོལ། ། ཅེས་སོ། །གཉིས་པ་དད་བརྩོན་ངེས་འབྱུང་གི་རིམ་པ་ལ་དྲུག་ལས། དང་པོ་དལ་འབྱོར་རྙེད་དཀའ་བར་བསམ་པ་ནི། སེམས་ཅན་ཙམ་གྱི་ལུས་ལ་བལྟས་ཏེ་རྙེད་དཀའ་བ། དེ་བས་ཆོས་ལ་སྤྱོད་པའི་ལུས་རྙེད་དཀའ་བ། ཆོས་མ་བྱས་ན་སྟོང་ལོག་ཏུ་འགྱུར་བས་དལ་བ་ཆུད་མི་གསོན་པར་བསྒོམ་པར་བྱའོ། ། གཉིས་པ་ཚེ་མི་རྟག་པ་བསམ་པ་ནི། ཕྱི་སྣང་བ་འགྱུར་བ། ནང་ཕུང་པོ་འགྱུར་བ། ཉིན་མཚན་སྐད་ཅིག་འགྱུར་བ། ཡུལ་མི་ཁྱིམ་མཚེས་ཤི་བ་ལ་བསམས་ལ་རང་ལ་སྦྱར་བར་བྱའོ། ། གསུམ་པ་དད་པ་བསམ་པ་ནི། དཀོན་མཆོག་གསུམ་དང་བླ་མ་དང་ཆོས་དང་ཆོས་མཛད་རྣམས་ཀྱི་ཡོན་ཏན་བསམས་ལ་དད་པ་བསྐྱེད་པར་བྱའོ། ། བཞི་པ་ལས་རྒྱུ་འབྲས་བསམ་པ་ནི། ད་ལྟའི་བདེ་སྡུག་དགེ་སྡིག་ལས་གྱུར་པ་ལ་སོགས་པ་བསམས་ལ། དགེ་བ་བཅུ་སྒྲུབ། མི་དགེ་བ་བཅུ་འདོར།སྡིག་པ་བཤགས་པའི་ཆོ་ག་ཡི་གེ་བརྒྱ་པ་བཟླས་པའི་ལུང་དབོག་པར་བྱའོ། ། ལྔ་པ་འཁོར་བའི་ཉེས་དམིགས་བསམ་པ་ནི། ད་ལྟའི་མིའི་སྡུག་བསྔལ་གྱིས་མཚོན་པའི་རིགས་དྲུག་གི་སྡུག་བསྔལ་བསམས་ལ་ཅིས་ཀྱང་འཁོར་བ་འདི་ལས་ཐར་བར་བྱའོ་སྙམ་པའི་བློ་གཏིང་ནས་བསྐྱེད་པར་བྱའོ། ། དྲུག་པ་ཐེག་པ་ཆེན་པོ་བྱང་ཆུབ་སེམས་ཀྱིས་བློ་སྦྱོང་བ་ནི། ཆོས་ཀུན་ལས་བྱང་ཆུབ་ཀྱི་སེམས་མཆོག་ཏུ་གསུངས་པས། བདག་གིས་རང་གཞན་གྱི་དོན་གཉིས་བསྒྲུབ་པར་བྱ། དེའི་ཆེད་དུ་བྱང་ཆུབ་ཏུ་སེམས་བསྐྱེད་སྙམ་དུ་བསམས་ལ་དེའི་ཉིན་པར་བྱང་ཆུབ་ཏུ་སེམས་བསྐྱེད་པར་བྱའོ། ། དེ་དག་ལ་དམིགས་ཐུན་རེ་རེའོ། །གསུམ་པ་སྲོག་རྩོལ་ལུས་ཀྱི་སྔོན་འགྲོ་ནི། ཉིན་འགར་ལུས་སྦྱོང་ཉི་ཤུ་པ་612 ་

༠ཡིན༔སྒོ ཕབསྦྱོན ་།སྐཅརྡོ ་།)་ ་ ་ཟེ་ཆུབ་ ་ ཆུབཟུཛལ་བསླབ་པར་བྱའོ། ། དེས་ནི་ཁམས་དང་རླུང་གནད་དུ་ཆུན་ནས་ཡེ་ཤེས་མ་སྐྱེས་པ་སྐྱེ། སྐྱེས་པ་གོང་དུ་འཕེལ་བའི་དགོས་པ་ཡོད་དོ། ། བཅའ་ལུགས་ནི་འོག་ནས་འབྱུང་ངོ་། །དོན་གཉིས་པ་དངོས་གཞི་ཉམས་སུ་ལེན་པ་ལ་ལྔ་སྟེ། སྲོག་གི་རྣལ་འབྱོར།རྩོལ་བའི་རྣལ་འབྱོར། འོད་གསལ་ཕྱག་རྒྱ་ཆེན་པོའི་རྣལ་འབྱོར། འཕོ་བའི་རྣལ་འབྱོར། བར་དོའི་རྣལ་འབྱོར་རོ། ། ་དམིགས་པའི་གནད་དབུས་སུ་དབུ་མ་མཐིང་སྐྱའི་གཡས་རོ་མ་དཀར།གཡོན་རྐྱང་མ་དམར། འཁོར་ལོ་བཞིའི་བདེ་ཆེན་དཀར། ལོངས་སྤྱོད་དམར།སྙིང་ག་མཐིང་། ལྟེ་བ་དམར་བའི་དབུས་ན། བཾ། ལྂ། ཨེ། རྂ་རྣམས་སོ་སོའི་ཁ་དོག་བཞིན་བསམས་ལ། རོ་རྐྱང་་གི་ཡར་སྣ་སྣ་བུག་གཉིས་ནས་རླུང་ཞུགས་པ། མར་སྣ་སྤུ་ནག་གུའི་ཐད་ནས་དབུ་མའི་ནང་དུ་འཇུག་པ་ལས་རླུང་ཞུགས་ཏེ། དབུ་མའི་དབུས་དང་འཁོར་ལོ་བཞིར་ཁེངས། དེའང་དབུ་མར་རླུང་ཁ་དོག་ལྔ་ལྡན་འཇའ་ཚོན་འདྲ་བས་ཁེངས། འཁོར་ལོ་བཞི་དེ་དག་གི་ཁ་དོག་སོ་སོས་གང་བར་སྒོམ། བསྐྱིལ་དུས་ཡུན་ཇེ་རིང་བྱ། འཕང་དུས་ལྷག་གཟུང་། དགུག་དུས་རབ་ཏུ་དལ་བར་བྱའོ། ། འདིར་དུས་བཞི་འབྱུང་བའི་རླུང་བཤད་ཀྱང་འདི་ལས་ཟབ་པ་མེད་དོ། ། གནད་འདི་སྔོན་དུ་མ་སྦྱངས་ན་རླུང་གེགས་ཡོང་བས་འདི་ལ་འབྱོང་བར་བྱའོ། ། ཚད་ནི་ད་ལྟའི་རླུང་གཅིག་ནས་བཅུའི་བར་ཁུག་པ་གཅིག་གིས་འདའ་ནུས་པའོ། །དེ་ནས་གཉིས་པ་དངོས་གཞི་དབང་དུ་བསྡུ་བ་ལ། ལུས་གནད་སྐྱིལ་ཀྲུང་བཅའ། ལག་པ་འཁྱུད་པའི་ཚུལ་ལས་ཐལ་མོ་པུས་མོ་ལའོ། ། དམིགས་གནད་ཅི་ངག་ཡིད་ལ་མི་བྱེད་པའོ། ། རླུང་གནད་རང་དབང་མེད་པར་དགག་པ་སྟེ།འོག་སྒོ་ཤིན་ཏུ་གློད་ལ་གསང་གནས་སུ་བུམ་པ་ཅན་གཟུང་ངོ་། ། གནས་དེར་613

ཛའི མ་ཆོས་རྫོ ས་པ་ཆེ བསྒོའི་ མཕནཞ འཇིསྟེངརླུང་དྲག་ཏུ་མནན། ཕོ་བ་འདིར་བྱའོ། ། རང་བཞིན་དུ་བུམ་པ་ཅན་ནི་ ་གང་འཛིན་ས་དེ་ཉིད་དུ་རླུང་དེས་གང་བར་བྱེད་པ་ལ་ཟེར་རོ། ། དེ་ནས་རླུང་ཟིན་པའི་རྟགས་སུ། གཞན་གྱི་ཉི་ཤུ་རྩ་བཞིའི་རིང་དབུགས་གཅིག་ལས་མི་རྒྱུ་ཞིང་། སེམས་ཏིང་ངེ་འཛིན་མི་རྟོག་པ་རང་ལུགས་སུ་སྐྱེ་བའོ། །དེ་ནས་མཉམ་གནས་ཀྱི་རླུང་དབང་དུ་བྱ་བ་ནི། འོག་སྒོ་བསྡམས་ལ་ལྟེ་བར་བུམ་པ་ཅན་དུ་བཟུང་ལ་ལན་གསུམ་བྱས་ན། དབུགས་ཉིས་བརྒྱ་ལྔ་བཅུ་རྩ་བརྒྱད་ཀྱི་རིང་གཅིག་ལས་མི་རྒྱུའོ། ། དེ་ལྟར་སྒོམ་དུས་གཡས་རླུང་དབུ་མར་ཚུད་པའི་རྟགས་སུ་མདུན་གྱི་ནམ་མཁར་དུ་བ་ལྟ་བུ་དང་། སྤྲིན་ལྟ་བུ་ལང་ལོང་དུ་འབྱུང་ངོ་། ། ས་དང་ཆུ་དང་མེ་དང་རླུང་གི་རླུང་རྣམས་དབུ་མར་ཚུད་པའི་རྟགས་སུ། སྨིག་རྒྱུ་དང་། སྲིན་བུ་མེ་ཁྱེར་དང་། རིམར་མེ་དང་། འོད་ཀྱི་སྣང་བ་སྣ་ཚོགས་འབྱུང་ངོ་། ། ནམ་མཁའི་རླུང་ནི་མི་རྟོག་པའི་ཡེ་ཤེས་དྭངས་གསལ་ཕྱེད་དུས་ཚུད་ལ། ཕྱིར་སྣང་ཐིག་ལེ་ཕྲ་མོ་དང་། འོད་མཐིང་གར་སྣང་བའོ། །རླུང་འཛིན་དུས་རགས་རླུང་གཡས་ནས་བཟུང་ན་བདེ་བ་ཤས་ཆེའོ། ། མ་ནིང་གིརླུང་མཉམ་དུས་བཟུང་ན་འོད་གསལ་ཟིན་པར་སླ་བ་ལས། སྐབས་འདིར་གཡས་ནས་རྒྱུ་དུས་གཟུང་ངོ་། ། འཕགས་སྐོར་རིམ་ལྔ་ལས། རླུང་ཞེས་བྱ་བས་ལས་ཀུན་བྱེད། ། འདི་ནི་རྣམ་ཤེས་བཞོན་པ་སྟེ། ། ལྔ་ཡི་བདག་ཉིད་བཅུ་ཡང་ཡིན། ཅེས་སོ། ། སྲོག་རླུང་། ཁྱབ་བྱེད། མེ་མཉམ། གྱེན་རྒྱུ། ཐུར་སེལ།མིག རྣ་བ། སྣ། ལྕེ། ལུས་ཀྱི་དབང་པོ་ལ་རྒྱུ་བའི་རླུང་སྟེ་བཅུའོ། །གསུམ་པ་རྗེས་མཉམ་གནས་མ་ནིང་གི་རླུང་གིས་བོགས་དབྱུང་བ་ནི།ལུས་གནད་སྐྱིལ་ཀྲུང་། ལག་པ་མཉམ་གཞག མིག་ཧར་པོར་ཐད་དྲང་དུ་བལྟས་ལ། སེམས་གནད་གང་ཡང་ཡིད་ལ་མི་བྱེད་པས། རླུང་གནད་ཕྱིར་འགྲོ་དུས་རབ་ཏུ་དལ་བས་ཡུན་ཇི་ཙམ་བསྲིང་ཐུབ་ཏུ་བཟུང་ལ་བཞག ནང་དུའང་614

ཙྭ〉མི ཝཱགིན་མརྡོད་ཀྱི་ ན་ ་ཟབ་ ་ ཞེ ངཡོཡུན་རིང་བས་འོང་དུ་གཞུག ནང་དུ་གནས་དུས་ཡུན་བསྲིངས་ལ་བཞག དེ་དག་གི་དུས་སུ་རྩོལ་བས་བཙན་ཐབས་མ་ཡིན་པར་ཆ་ལ་རང་བབས་ཀྱི་ཁོག་ནས་དལ་ལ་ཡུན་བསྲིངས་པས། རྣམ་པར་མི་རྟོག་པའི་ངང་ལ་རྒྱུན་དུ་གནས་པ་དང་། རླུང་དྲག་པོ་འདུས་པའི་གེགས་སེལ་བ་དང་། ཟས་སྐོམ་ཡིད་ལ་མི་འདོད་པ་ལ་སོགས་པ་འབྱུང་ངོ་། །འདི་ནི་ཤིན་ཏུ་ཟབ་པས་ཉམས་སུ་ལེན་པ་ལ་བརྩོན་པར་བྱའོ། ། ་དོན་གཉིས་པ་རྩོལ་བའི་རྣལ་འབྱོར་ལ་གསུམ་སྟེ། སྔོན་ཏུ་གཏུམ་མོ།དངོས་གཞི་རྣལ་འབྱོར། རྗེས་འོད་གསལ་གྱི་ངང་དུ་ལ་(བཟླ་)འདའ་བའོ། །དང་པོ་ནི། ལུས་གནད་སྐྱིལ་ཀྲུང་། དམིགས་གནད་དབུ་མའི་ནང་ལྟེ་བའི་ཐད་དུ་ཨ་ཐུང་། ངོ་བོ་མེ། རྣམ་པ་ཨ། རེག་བྱ་ཤིན་ཏུ་ཚ་བ་ནས་(འབྲུ་)ཙམ་ལས་མེ་འབར་བས་སྤྱི་བོའི་ཧཾ་ཞུ་བའི་དྭངས་མས་མེའི་གསོས་བྱས། ཆེར་འབར་བས་འཁོར་ལོ་བཞིར་ཁྱབ་པར་མེའི་དྲོད་སྤྲོས་པའི་ངང་ལ་བཞག་པས་ཁྲག་དང་ཁམས་དྲོས་ཏེ་བདེ་བ་སྐྱེ་བའོ། ། ལུས་ལ་གོས་མི་དགོས་པ་དང་། གང་བལྟས་དྲོ་བར་སྣང་བ་འཆར་རོ། །དངོས་གཞི་ནི། རྩ་གསུམ་འཁོར་ལོ་བཞི་གསལ་བའི་རོ་རྐྱང་ནས་དྭངས་མ་དཀར་དམར་དབུ་མར་ཞུགས་པས་དར་ཅིག་བདེ་བ་ལ། མར་སྣའི་ཨ་ལ་དྭངས་མ་དམར་པོ་འདུས། ཡར་སྣའི་ཧཾ་ལ་དཀར་པོ་འདུས་པ་སྙིང་གར་འདྲེས་ཏེ། གོང་བུ་གཅིག་ཏུ་གྱུར་པ་ལས། སླར་ཡང་འཁོར་ལོ་བཞིར་དེ་ལས་བབས་པའི་དྭངས་མ་འདྲེས་པས་ཁྱབ་པར་སྒོམ་ཞིང་། བདེ་བ་ཉིད་ཀྱི་ངང་ལ་བཞག་གོ ། སྐབས་སུ་ཡས་བསྟན་རིམ་པས་འབབ་པ་དང་། མས་བསྟན་བཟློག་པ་དང་། རྩ་རྣམས་སུ་དགྲམ་པའང་བྱའོ། ། འདིས་ནི་བདེ་བ་མི་བཟོད་པ་སྐྱེའོ། །རྗེས་ནི་སྙིང་གར་ཨ་ཧཾ་གཅིག་ཏུ་འདྲེས་པ་ལ་ཡང་བསྡུས་ཏེ། ཨེ་མཐིང་615

ཛཇི མ་ཆོས་རྫོགས་སྡ་ཆེ ཡོའི་རྣམགཞགཛའིགར་གྱུར་ལ། དེ་ཡང་ཇེ་ཕྲར་གྱུར་ནས་ཡིད་ལ་མི་བྱེད་པའི་ངང་ལ་གཞག་གོ །འདིའི་ཚེ་ཐིག་ལེ་རྩའི་ནང་དུ་སྦ་བ། རྣམ་རྟོག་ཆོས་ཉིད་ཀྱི་ངང་དུ་སྦ་བ། བདེ་བ་འོད་གསལ་གྱི་ངང་དུ་སྦ་བ། འོད་གསལ་འཛིན་མེད་ཀྱི་ངང་དུ་སྦ་བ་ཞེས་བྱ་བ་ཡིན་ནོ། ། ཐིག་ལེའི་བདེ་བ་ཇི་ལྟར་ཉམས་སུ་ལེན་ཡང་གནད་འདི་གཅེས་སོ། །འདི་མེད་ན་ཐར་ལམ་བྱང་ཆུབ་ལ་རེག་དུས་མེད་དོ། ། དེས་ན་གང་ཡང་བྱ་རྩོལ་མེད་པ་འོད་གསལ་གྱི་ངང་ལས་མི་འདའ་བར་བསླབ་བོ། །ཐབས་ལམ་གཞན་ལས་ཡུམ་གྱི་བདེ་བ་ལ་བརྟེན་ཏེ་ཐིག་ལེ་དབབ་པ་ཡས་བསྟན་གྱི་དགའ་བ་བཞི་དང་། རྡོ་རྗེའི་བུམ་པར་གཟུང་ཞིང་བསྐྱིལ་བ་དང་།ཡུམ་གྱིས་དྲང་བ་དང་། དེ་གཉིས་བསྲེས་ཏེ་གཅིག་ཏུ་གྱུར་པ་གྱེན་དུ་བཟློག་པ་མས་བསྟན་གྱི་དགའ་བ་བཞི་དང་། རྩ་རྣམས་སུ་དགྲམ་པ་དང་། ཡེ་ཤེས་ཆེན་པོར་ལ་འདའ་བ་རྣམས་ཀྱང་ཐབས་འདིར་འདུས་པ་ལས། ཐ་མ་འོད་གསལ་དུ་སྒོམ་པ་ནི་འདི་ཆེས་ཟབ་པ་ཡིན་ནོ། །དོན་གསུམ་པ་འོད་གསལ་ཕྱག་རྒྱ་ཆེན་པོའི་རྣལ་འབྱོར་ནི། སྲོག་རྩོལ་གཉིས་ཀྱི་ཐབས་ལས་སྐྱེས་པ་སྟེ། སྲོག་གི་དུས་སུ་སེམས་གསལ་ལ་མི་རྟོག་གམ།རྩོལ་བའི་དུས་སུ་བདེ་ལ་མི་རྟོག་པ་གང་ཡིན་ཡང་འདྲ་སྟེ། དེ་དུས་ཀྱི་རིག་པ་བདེ་བ། གསལ་བ། མི་རྟོག་པ་ནི་ཉམས་ཡིན་ལ། ངོ་བོ་སྟོང་པ། གསལ་བ།གང་དུ་ཡང་མ་གྲུབ་པ། རང་བྱུང་བཅོས་བསླད་མེད་པ། དྭངས་སང་ངེ་།ཡངས་ཕྱལ་ལེ། གསལ་སང་ངེ་། བདེ་ལ་རྟོག་པ་མེད་པ། གསལ་ལ་ངོས་གཟུང་མེད་པ། རིག་པ་རྗེས་མཐུད་མེད་པ། ཡུལ་ལ་མ་ཡེངས། སེམས་སུ་མི་འཛིན། བསྒོམ་བྱ་སྒོམ་བྱེད་ཀྱི་ཆོས་ལས་འདས་པ་དེ་ངོས་བཟུང་ལ་མ་ཡེངས་པར་རྟག་ཏུ་བསྒོམ་མོ། །དོ་ཧ་ལས། ཆུ་དང་མར་མེ་རང་གསལ་གཅིག་པུར་ཞོག ། ཅེས་པ་དང་།616

ཛའིཡི ལིགིན་མཞོ ་ཀྱི ན་ ད་ཟབ་ ན་ ཞེ ངཡོཁིའིཏོག་རྩེ་པས། བསྒོམ་བྱ་སྒོམ་བྱེད་ལས་གྲོལ་བ། ། ཡིད་ལ་མེད་དོ་ཕྱག་རྒྱ་ཆེ། །ཞེས་པ་དང་། བིརླུ་པས། སེམས་ཀྱིས་བསྒོམ་པ་སྒོམ་པ་མིན། །མི་སྒོམ་པ་ཡང་སྒོམ་པ་མིན། ། བསྒོམ་དང་མི་སྒོམ་ལས་འདས་པ། ། ཡིད་ལ་མེད་དོ་ཕྱག་རྒྱ་ཆེ། ། ཞེས་པ་དང་། རྣམ་ངེས་ལས། ཐམས་ཅད་ལས་ནི་སེམས་བསྡུས་ནས། །ནང་གི་བདག་ཉིད་གཡོ་མེད་པར། ། གནས་ནའང་མིག་གིས་གཟུགས་དག་ནི། ། མཐོང་བའི་བློ་དེ་དབང་སྐྱེས་ཡིན། ། ཅེས་པ་དང་། ཡེ་ཤེས་སྣང་བ་རྒྱན་ལས། ཀུན་ཏུ་རྟོག་པས་མ་བརྟགས་ན། ། རབ་ཏུ་མི་གནས་པ་ཡི་ཡིད། ། དྲན་པ་མེད་ཅིང་ཡིད་བྱེད་མེད། ། དམིགས་པ་མེད་ལ་ཕྱག་འཚལ་འདུད། ། ཅེས་པ་དང་། ཡུམ་ལས། རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་ནི་དྲན་པ་མེད་ཅིང་ཡིད་ལ་བྱར་མེད་པའི་ཕྱིར་ནམ་མཁའ་ལྟ་བུའོ་ཞེས་པ་དང་། སྡུད་པ་ལས།གནས་མེད་གནས་ཡིན་འདི་ནི་རྒྱལ་བས་གནས་པར་གསུངས། ། ནམ་མཁའ་གང་ལ་གནས་ཡིན་དོན་འདི་ཤེས་པར་གྱིས། ། ཞེས་སོ། །དེ་ལྟ་བུ་དེ་སྒོམ་དུས་རྒྱ་ཆེར་སྣང་བ་རི་རྩེ་ལ་སོགས་པར་སོང་ནས་ཀྱང་བསྒོམས་ལ། སེམས་རྩེ་གཅིག་ཏུ་སྡུད་པར་རྒྱ་བསྐྱེད་དེ་ལྟ་སྟངས་གློད་པའི་ངང་ནས་ཡངས་པ་ཁྲོལ་ལེར་བསྒོམ་པ་ཡིན་ནོ། ། དེ་ལྟར་བསྒོམས་པ་ལས་བདེ་གསལ་མི་རྟོག་པ་ལ་སོགས་པའི་དྲོད་རྟགས་འབྱུང་སྟེ། མདོ་ལས། བསམ་དུ་མེད་པའི་ཆོས་ཉིད་ལ། ། བསམ་དུ་མེད་པའི་བློ་བཞག་ན། ། བསམ་དུ་མེད་པའི་ཉམས་མྱོང་འབྱུང་། ། ཞེས་པ་དང་། སྒྱུ་འཕྲུལ་ལས། ཡོངས་སུ་བསྒོམ་བྱ་བླ་མེད་པ། ། གོམས་པས་དྲོད་ནི་དཔག་ཏུ་མེད། ། ཅེས་པ་དང་། རྣམ་འགྲེལ་ལས།གང་གིས་ཤིན་ཏུ་བསྒོམ་གྱུར་པའི། ། སྒོམ་པ་ཡོངས་སུ་རྫོགས་པ་ན། ། བདེ་གསལ་མི་རྟོག་བློ་འབྲས་བུ། ། ཞེས་སོ། །དེ་ཡང་དང་པོ་སེམས་གནས་པའི་རྟགས་སུ་བྱ་བ་རྣམས་ལ་འཇུག་སྙིང་མི་617

ཛའི མ་ཆོས་རྫོགས་སྡ་ཆེ ཡོའི་ མག གཛའིའདོད་པར་སྔར་བས་ལེ་ལོ་ཆེར་སོང་བས་ལུས་སེམས་ལ་ལྷོད་ཆགས་པ་དང་།སྤྱོད་ལམ་ཡང་མ་བཅོས་སྨྱོན་པ་འདྲ་བ་འབྱུང་། ཚེ་འདི་ལ་དགོས་མེད་སྐྱེ།ལུས་ལ་ནད་མེད་ཅིང་ཟོ་མདོག་བདེ། ཁ་ཟས་ལ་སྲེད་པ་ཆུང་བས་མ་ཟོས་ཀྱང་མདངས་བཀྲག་རྒྱས། གཉིད་འོད་གསལ་དུ་ཐིམ་པས་མི་ལམ་གྱི་འཁྲུལ་སྣང་འགགས། མངོན་ཤེས་ཕྲ་མོ་ཐོབ་པས་རང་གཞན་གྱི་ལེགས་ཉེས་ཤེས། གང་ལའང་བདེན་ཞེན་མེད་པས་འཇིག་རྟེན་ཆོས་བརྒྱད་ཞིག་པའོ། ། ཡང་ཏིང་ངེ་འཛིན་སྐྱེས་པ་བརྟན་པའི་དྲོད་རྟགས་བཅུ་གསུམ་ལས། ཕྱིའི་དྲུག་ནི། སེམས་ཀྱིས་བལྟས་དུས་ཡེ་མེད་པ་སྙམ་པ་དང་། བདེ་འབོལ་ལེ་བ་དང་། གསལ་ལྷག་གེ་བ་དང་། སྟོང་སང་ངེ་བ་དང་། དགའ་ཞིང་གཅིག་དགོད་འཆོར་བ་དང་།མཐའ་དབུས་བྲལ་བ་ནམ་མཁའ་དང་དབྱེར་མེད་སོང་བ་སྙམ་བྱེད་པའོ། ། ནང་གི་དྲོད་རྟགས་གསུམ་ནི། ལུས་མེད་པ་སྙམ་བྱེད་པ་དང་། སེམས་མེད་པ་སྙམ་་བྱེད་པ་དང་། དབུགས་ཕྱི་ནང་དུ་རྒྱུ་བ་མི་ཚོར་བའོ། ། གསང་བའི་དྲོད་རྟགས་བཞི་ནི། ལུས་ཤིང་བལ་ལྟར་ཡང་ཕྱད་ཕྱད་བྱེད་པ་དང་། ལུས་ནམ་མཁའ་ལ་འཕགས་པ་སྙམ་བྱེད་པ་དང་། ཉི་མ་ཤར་བ་སྙམ་བྱེད་པ་དང་། ཟླ་བ་ཤར་བ་སྙམ་བྱེད་པའོ། །དེ་ཡང་ཕྱིའི་རྟགས་དྲུག་ལ་ཞེན་ན་འདོད་ཁམས་སུ་གོལ། ནང་གི་རྟགས་གསུམ་ལ་ཞེན་ན་གཟུགས་མེད་མུ་བཞིར་གོལ་ཏེ། ལྟ་བས་ཐག་མ་ཆོད་པར་སྟོང་སང་ངེ་བ་ཙམ་དུ་ཞེན་ནས་བསྒོམས་ན་ནམ་མཁའ་མཐའ་ཡས་སུ་གོལ།སྣང་སེམས་ཐམས་ཅད་རང་སེམས་ཙམ་དུ་ཤེས་ནས་སེམས་གསལ་བར་བསྒོམས་ན་རྣམ་ཤེས་མཐའ་ཡས་སུ་གོལ། སྣང་བ་ལ་བློས་མ་རེག་པའི་སྟོང་པར་བསྒོམས་ན་ཅི་ཡང་མེད་པའི་སྐྱེ་མཆེད་དུ་གོལ། སྣང་བ་བློས་མ་རེག་པར་ཡོད་མེད་གཉིས་ཀ་མ་ཡིན་པ་ཙམ་དུ་བསྒོམས་ན་སྲིད་རྩེར་གོལ་ལོ། ། ཅི་ཡང་618

༠ཡིནསྐྱོན ཕབསྦྱོན ཚམཅརྡོ ་།) ་ ་ཟ་རྔུབ ་ འདཟུཛམེད་པར་རྟོགས་པ་འགགས་པའི་ངང་དུ་བསྒོམས་ན་འདུ་ཤེས་མེད་པའི་ལྷ་ཚེ་རིང་པོར་གོལ་ལོ། ། གོལ་བ་ཐམས་ཅད་ཏིང་ངེ་འཛིན་དེ་དག་གི་ཉམས་རེ་བྱུང་བ་ལ་ཞེན་ནས་མཆོག་ཏུ་བཟུང་བས་བརྟུལ་ཞུགས་མཆོག་ལྡན་གྱི་ལྟ་བར་སོང་སྟེ་གོལ་བ་ཡིན་ནོ། ། དེས་ན་གང་ལའང་ཞེན་འཛིན་མེད་པས་བསྒོམ་པ་གཅེས་སོ། ། དོ་ཧ་ལས། གང་ལ་ཞེན་པ་ཡོད་ན་དེ་ཡང་ཐོང་། ། རྟོགས་པར་གྱུར་ན་ཐམས་ཅད་དེ་ཡིན་ཏེ། ། དེ་ལས་གཞན་ཞིག་སུས་ཀྱང་ཤེས་མི་འགྱུར། ། ཅེས་སོ །དེ་ལྟར་གོམས་པ་ལས་དོན་དམ་པའི་བདེན་པ་རྟོགས་ནས་མྱུར་དུ་ཆོས་ཀྱི་སྐུ་འགྲུབ་ལ། སྔོན་འགྲོར་བླ་མའི་རྣལ་འབྱོར་ལ་སོགས་པས་བསོད་ནམས་ཀྱི་ཚོགས་ཀུན་རྫོབ་པའི་རྣམ་པ་རྫོགས་ནས་གཟུགས་སྐུ་འགྲུབ་པས་ན་ལམ་འདི་ཆོས་ཟབ་ལ་གོལ་ས་མེད་དེ། རིན་ཆེན་ཕྲེང་བ་ལས། སངས་རྒྱས་རྣམས་ཀྱི་གཟུགས་སྐུ་འདིར། ། བསོད་ནམས་ཚོགས་ལས་བྱུང་བ་སྟེ། ། ཆོས་ཀྱི་སྐུ་ནི་མདོར་བསྡུ་ན། ། རྒྱལ་པོ་ཡེ་ཤེས་ཚོགས་ལས་བྱུང་། ། —ཞེས་པ་དང་། ཐོད་གླུ་ལས། སྟོང་ཉིད་རྒྱུ་ལ་གོམས་པ་ཡིས། ། ཆོས་ཀྱི་སྐུ་ཡི་རྩེ་མོར་བྱུང་། ། བསོད་ནམས་བསགས་པའི་རྣམ་སྨིན་གྱིས། ། ལོངས་སྤྱོད་རྫོགས་པའི་རྩེ་མོར་བྱུང་། །སྨོན་ལམ་བཏབ་པའི་རྣམ་སྨིན་གྱིས། ། སྤྲུལ་པའི་སྐུ་ཡི་རྩེ་མོར་བྱུང་། ། ཞེས་སོ། ། དེ་ལྟར་འོད་གསལ་ཕྱག་རྒྱ་ཆེན་པོའི་རྣལ་འབྱོར་ནི་རྣལ་འབྱོར་རྣམས་—ཀྱི་ནང་ནས་མཆོག་ཡིན་པས་བསྒོམས་པ་ལ་བརྩོན་པར་བྱའོ། །བཞི་པ་འཕོ་བའི་རྣལ་འབྱོར་ལ་གསུམ་སྟེ། སྔོན་དུ་སྦྱང་བ་དང་། འཆི་ལྟས་བརྟག་པ་དང་། དུས་སུ་འཕོ་བའོ །དང་པོ་ནི། བླ་མའི་རྣལ་འབྱོར་བསྒོམས་ནས་སྐྱིལ་ཀྲུང་གིས་འདུག་སྟེ།རྩ་དབུ་མ་མདའ་སྨྱུག་ཙམ་གྱི་ནང་ན་གསེར་གྱི་རྡོ་རྗེ་རྩེ་ལྔ་པ་ནས་འབྲུ་ཙམ་ཞིག་619

ཛའི མ་ཆོས་རྫོགས་པ་ཆེ ་པོའི་ མ་གཞགཛའིསྒལ་ཚིགས་ཉི་ཤུ་རྩ་གཅིག་གི་རིམ་པ་ལྟར་གྱེན་དུ་འཕར་བས་ཚངས་བུག་བཏོལ་(བརྟོལ) བར་བསམས་ལ། ཀ་ཧིག་ཉི་ཤུ་རྩ་གཅིག་ནས་བཞི་བཅུའི་བར་དབུགས་ཐེབ་རེ་རེ་ལ་རྒྱངས་རྒྱངས་གདོན་ནོ། ། ཉི་མ་གཅིག་གམ་གསུམ་མམ་བདུན་ན་ཚངས་བུག་ཏུ་ཚ་ཞིང་། འཕང་ལོ་ཙམ་གྱི་ཤ་འཕར་བའི་དབུས་ན་བུག་པ་འཇག་མ་ཚུགས་པ་དངོས་སུ་འབྱུང་ངོ་། ། དེས་ནི་འཕོ་བའི་ལམ་བྱང་ནས་ནམ་འཕོ་ཡང་ཚེགས་མེད་པ་ཡིན་ནོ། །གཉིས་པ་འཆི་ལྟས་བརྟག་པ་ནི། ནམ་མཁའ་ལ་ཚེའི་གཟུགས་མེད་པ་དང་། ཉིན་ཕྱེད་མཚན་ཕྱེད་ན་རླུང་གཡས་སུ་རྒྱུ་བ་དང་། ཐིག་ལེ་ནག་པོར་འབབ་པ་དང་། བཤང་གཅི་དུས་གཅིག་ལ་འབྱུང་བ་དང་། རྣ་བའི་སྒྲ་མེད་པ་དང་། མིག་གི་འོད་མེད་པ་དང་། གཅི་བ་གཉིས་སུ་གྱེས་པ་དང་། སྣ་གོང་དུ་རྡུལ་ཆགས་པ་དང་། ལག་པ་སྨིན་མཚམས་སུ་བསྒྲེངས་པའི་རྒྱུན་ཆད་པ་དང་།རྨི་ལམ་དུ་བོང་བུ་ཞོན་ནས་ལྷོར་འགྲོ་འཕྲོ་ལ་གཉིད་སད་པ་ལ་སོགས་པའོ། ། དེ་ཡང་རྒྱས་པའམ་འཕོ་བའི་དུས་སུ་རླུང་གཡས་ནས་རྒྱུ་བ་དང་། ཚེ་གཟུགས་མེད་པ་དང་། མིག་གི་འོད་མེད་པ་ལ་སོགས་པ་རྟགས་མང་དུ་འཛོམས་ན་ངེས་པར་འཆི་ལ། གཞན་རེ་རེ་ཙམ་གློ་བུར་དུ་འོང་བས་ངེས་པ་མེད་དོ། ། ནག་པོ་ཞབས་ཀྱི་འཆི་བསླུ་ལས། ། དང་པོ་གསུམ་དང་གཉིས་པ་གསུམ། ། དེ་བཞིན་ཐ་མའི་བར་དག་གསུམ། ། ཚན་རེ་གསུམ་རྫོགས་ཐམས་ཅད་རྫོགས། ། དེ་ནི་ཉེ་བར་འཆི་བའི་ལྟས། ། ཐད་ཀར་གསུམ་བྱུང་བསླུ་རུ་མེད། ། ཚན་གསུམ་རྫོགས་ན་བསླུ་རུ་མེད། ། ཐམས་ཅད་རྫོགས་ན་བསླུ་རུ་མེད། ། བསག་དང་འཆོས་པས་བསླུ་བ་ཡིན། ། ཅེས་སོ། ། འདི་ནི་རླུང་གཡས་གཡོན་མཉམ་རྒྱུ་གསུམ་ལ་བརྟག་པ་སྟེ། ཉི་ཟླའི་རླུང་སྒྲ་གཅན་གྱིས་གཟུང་བ་ལ་སོགས་པའི་དུས་སུའོ། །བསླུ་བའི་ཆོ་ག་ནི། རྩ་བའི་བླ་མ་ལ་འཁོར་གསུམ་ཡོངས་དག་དང་།620

ཝཾམིདཝཱཞིན་མརྡོད་ཀྱི་དོན་ཁྲིད་ཟང་དོན་ ཇི ང་པོརྫིཚོགས་བརྒྱ་རྩ་དང་། དཀྱིལ་འཁོར་གྱི་མཆོད་པ་ལོ་གྲངས་དང་། མདོ་བཀླག་པ་དང་། མཆོད་རྟེན་གསོ་བ་དང་། གྲུ་ཟམ་འཆོས་པ་དང་། དགེ་འདུན་གྱི་སྟོན་མོ་བྱ་བ་དང་། དམ་ཚིག་བསྲུང་བ་དང་། སྟོང་པ་ཉིད་བསྒོམ་པ་དང་།བཅུད་ཀྱིས་ལེན་པ་དང་། ཚེ་བསྒྲུབ་པ་ལ་སོགས་པ་བྱའོ། ། དེ་ནས་སྔར་གྱི་ལྟས་ལོག་ནས། དང་པོ་སྐྱོན་མེད་དུས་ལྟར་སོང་ན་བསླུས་པ་ཡིན་ནོ། །གསུམ་པ་དུས་སུ་འཕོ་བ་ནི། ཐབས་གང་གིས་ཀྱང་འཆི་ལྟས་མ་འགྱུར་ན་འཕོ་བ་ཡིན་ཏེ། ཡོ་བྱད་ཐམས་ཅད་སྤང་དག་བྱས་ལ་དབེན་པའི་སར་མཆོད་གཏོར་ཡོད་ན་བཤམས། མེད་ན་ཡིད་ཀྱིས་བླ་མ་དཀོན་མཆོག་དང་མཁའ་འགྲོ་ཆོས་སྐྱོང་མཆོད་ལ། ཚེ་འདི་ལ་མ་ཆགས་པའི་བསམ་པ་བྱ་སྟེ། འདའ་ཀ་ཡེ་ཤེས་ལས་བཤད་པ་ལྟར། དངོས་པོ་ཅི་ལ་ཡང་མི་ཆགས་པའི་འདུ་ཤེས་དང་།སྙིང་རྗེ་ཆེན་པོའི་འདུ་ཤེས་དང་། ཆོས་ཐམས་ཅད་སྟོང་ཞིང་བདག་མེད་པའི་འདུ་ཤེས་དང་། མི་དམིགས་ཤིང་འོད་གསལ་བའི་འདུ་ཤེས་ལ་སོགས་པ་བཅུ་བསྒོམས་པའི་མཐར། འཆི་བ་རྨི་ལམ་སྒྱུ་མ། ངེས་པའི་དོན་ལ་འཆི་རྒྱུ་མེད་པ།རིག་པ་རང་གི་ངོ་བོ་ལ་ལྟ་བ་རྣམས་ཀྱིས་ཉམ་ང་དང་བག་ཚ་མེད་པར་བྱས་ཏེ།སེང་གེའི་ཉལ་ལུགས་སམ། སྐྱིལ་ཀྲུང་གིས་འདུག་སྟེ། མདུན་གྱི་ནམ་མཁར་བླ་མ་དང་ཡི་དམ་དཀྱིལ་འཁོར་གྱི་ལྷ་ཚོགས་བསམས་ལ། རང་གི་རྩ་དབུ་མའི་ནང་སྙིང་ག་ན་རང་གི་རིག་པ་འོད་ལྔའི་གོང་བུ་དབུས་སུ་ཧཱུཾ་མཐིང་གས་མཚན་པ་ཞིག་སྔར་གྱི་རྡོ་རྗེ་དེས་མདའ་འཕངས་པ་ལྟར་བསྐྱོད་པ་བླ་མའི་ཐུགས་ཀར་ཐིམ་ནས་ཇེ་མཐོ་ཇེ་མཐོ་ལས། མཐར་ཡིད་ལ་མི་བྱེད་པ་ཕྱག་རྒྱ་ཆེན་པོའི་ངང་དུ་འཕོ་བར་བྱའོ། ། དེ་ལྟ་བུ་རླུང་ཀ་ཧིག་དང་བསྡོངས་པ་བདུན་གྱིས་མི་འཕོ་མི་སྲིད་དོ། ། བཙན་ཐབས་སུ་འཕོ་ན། དམིགས་པ་དེ་དང་རྩེ་ཆུང་གནོན་པ་ལྷན་ཅིག་བྱས་པས་ངེས་པར་འགྲུབ་བོ། ། རྡོ་རྗེ་གདན་བཞི་ལས། བུ་ག་དགུ་ཡི་སྟེང་621

ཛཇི མ་ཆོས་རྫོགས་ལ་ཆེ ལའི་རྣམགཞགཛཇིཕྱོགས་ནས། ། ཕྲལ་དུ་ཡིད་ཀྱིས་འཕོ་བྱེད་ན། ། ཉིན་བཞིན་བྲམ་ཟེ་གསོད་པ་དང་། ། མཚམས་མེད་ལྔ་ནི་བྱེད་པ་དང་། ། ཆོམ་རྐུན་ལས་ཀྱི་ལོངས་སྤྱོད་པ། །འདི་ཡེ་ལམ་གྱིས་གྲོལ་འགྱུར་ཏེ། ། སྡིག་པས་གོས་པར་མི་འགྱུར་རོ། ། ཞེས་སོ། །དོན་ལྔ་པ་བར་དོའི་རྣལ་འབྱོར་ལ་གསུམ་སྟེ། བར་དོ་སྦྱང་བ། གཟུང་བ། ལས་ཀྱི་འཕྲོ་མཐུད་པའོ། ། དང་པོ་ནི། ད་ལྟ་བར་དོ་ཡིན་པའི་འདུ་ཤེས་དང་མ་བྲལ་བས་འོད་གསལ་ངོས་བཟུང་ལ། ཉིན་མོ་དང་མཚན་མོ་བསྒོམ་པར་བྱའོ། །ཉིན་མོ་ནི་སྟན་ལ་འདུག་ནས་བླ་མའི་རྣལ་འབྱོར་བསྒོམས་ཏེ། བར་དོ་འབྱོངས་པར་གསོལ་བ་བཏབ་ནས་སྣང་བ་འདི་བར་དོའི་སྣང་བ། འགྲོ་བ་ཐམས་ཅད་བར་དོའི་སྐྱེ་འགྲོ། ཟས་ཟ་བ་དང་འགྲོ་འཆག་ཉལ་འདུག་བར་དོའི་སྣང་བ། དྲན་རིག་བར་དོའི་ཤེས་པར་ངོས་བཟུང་ལ་མ་ཤི་བའི་འདུ་ཤེས་སྐད་ཅིག་ཀྱང་མི་བྱ་བར། ང་ཤི་འདུག བར་དོ་ན་འདུག་སྙམ་ནས། སྔར་ངོ་སྤྲད་པ་བཞིན་འོད་གསལ་ཕྱག་རྒྱ་ཆེན་པོ་བསྒོམ་མོ། ། སྔར་གྱི་རིག་པ་དང་བར་དོའི་རིག་པ་གཉིས་གཅིག་ཡིན་པས་འབྱུང་བ་སྡུད་པ་ཙམ་མིན་པ་ཁྱད་མེད་པའི་ཕྱིར་ད་ལྟ་གོམས་པས་བར་དོར་ངོས་ཟིན་པ་ཡིན་ནོ། ། དེ་ལྟར་གོམས་པས་མི་ལམ་གཉིད་གུང་དུའང་དེ་བྱུང་ན་བར་དོར་ཕན་ཐོགས་པ་ཡིན་ནོ། །མཚན་མོ་ནི་རྨི་ལམ་འདུན་པའི་གནད་ཀྱིས་སྦྱང་བར་བྱ་སྟེ། ཉལ་ཁར་བླ་མའི་རྣལ་འབྱོར་བསྒོམས་ལ། རྨི་ལམ་འབྱོངས་པར་གསོལ་བ་བཏབ་བོ། །གཟུང་བ། སྦྱང་བ། བར་དོའི་འོད་གསལ་དུ་བསྒོམ་པ་གསུམ་ལས། དང་པོ་རྨི་ལམ་གཟུང་བ་ནི། དུས་ཀྱི་གནད་སྲོད། ལུས་གནད་སེང་གེའི་ཉལ་ལུགས།དམིགས་པའི་གནད་དང་པོ་སྨིན་ཕྲག་ཏུ་སེམས་གཟུང་། གཉིད་དུ་འགྲོ་ཁར་622

ཛའིམིདཚོབཞི ་མམུད་ཀྱི་ ་ ་ཟབ་དོ ་ རྗེ ང་པོཁྲིཡིམགྲིན་པ་ན་པདྨ་དམར་པོ་འདབ་བཞིའི་ལྟེ་བར་ཨ་དམར་པོ་ནས་འབྲུ་ཙམ་ལ་ཤེས་པ་གཏད་ཅིང་། རྨི་ལམ་ལ་རྨི་ལམ་ཤེས་ནས་ཟིན་པར་བྱ་སྙམ་དུ་བསམས་ལ་ཉལ་ལོ། ། སད་རེས་ལ་དེ་ལྟར་དྲན་པར་བྱས་པས་རྨི་ལམ་ཟིན་ནོ། ། མ་ཟིན་ན་བླ་མ་ལ་གསོལ་བ་གདབ། བསོད་ནམས་ཀྱི་ཚོགས་བསག ཉིན་དུས་ཀྱི་འདུན་པ་དྲག་པོ་བྱའོ། ། དེས་ཟིན་ངེས་ཏེ། དང་པོ་རྦབ་ཏུ་ཤོར་བ་སོགས་སྔངས་པ་རྩུབ་མོ་ཞིག་གིས་རྐྱེན་བྱས་ནས་ཟིན་ནོ། ། ཟིན་དུས་ལྷའི་སྐུ་དང་ཡུལ་སྣ་ཚོགས་དང་། རྫུ་འཕྲུལ་དུ་མར་སྤྲུལ་བ་དང་། གཅིག་གཅིག་ཏུ་བསྒྱུར་བ་ལ་སོགས་པ་བྱའོ། ། ་སྦྱང་བ་ནི། རྨི་ལམ་གྱི་སྣང་བ་དེ་ཉིད་བདེན་མེད་སྒྱུ་མར་རྩལ་སྦྱང་ཞིང་།ཆུ་དང་མེ་ལ་སོགས་པ་ལ་རྨི་ལརྨ་གྱི་མེ་ཆུས་སུ་ལ་གནོད། སྒྱུ་མ་ཡིན། རྨི་ལམ་ཡིན་སྙམ་དུ་སྐད་ཅིག་སྐད་ཅིག་ལ་བདེན་མེད་ཞེན་མེད་དུ་བྱེད་པའོ། །བར་དོའི་འོད་གསལ་ལ་བསྒོམ་པ་ནི། རྨི་ལམ་དེ་ཉིད་བར་དོ་ཡིན་པར་ཐག་བཅད་ལ། བདེན་མེད་ཞེན་མེད་ཀྱིས་རྩལ་སྦྱངས་རྗེས་ངོ་སྤྲད་པའི་འོད་གསལ་གྱི་ངང་ལ་བསྒོམ་པའོ། ། དེ་ལྟར་བྱས་པས་ཉིན་མཚན་ཁྱད་མེད་པར་བར་དོའི་སྣང་བ་དང་འོད་གསལ་དུ་འབྱོངས་པ་ཡིན་ནོ། །གཉིས་པ་བར་དོ་ངོས་གཟུང་བ་ནི། འཆི་ཁའི་ཚེ། ས་ཆུ་ལ་ཐིམ་པས་ལུས་ལྕི། ཆུ་མེ་ལ་ཐིམ་པས་ཁ་སྣའི་ཆུ་སྐམ། མེ་རླུང་ལ་ཐིམ་པས་དྲོད་སྡུད།རླུང་རྣམ་ཤེས་ལ་ཐིམ་པས་ཕྱི་དབུགས་བརྩེགས་མ་ལས་རྒྱུ་བ་ཆད། རྣམ་ཤེས་ནམ་མཁར་ཐིམ་དུས་གྱེན་རྒྱུ་ཐུར་སེལ་གྱི་རླུང་གཉིས་ཀྱི་དབུ་མའི་ཡར་སྣ་མར་སྣ་གཉིས་ནས་སྙིང་གར་ཨ་རྟ་ཕྲད་དེ་དར་ཅིག་བརྒྱལ། ནམ་མཁའ་འོད་གསལ་ཞུགས་དུས་ཡེ་ཤེས་བཞི་ལས་དང་པོ་སྣང་བའི་ཡེ་ཤེས་སྐད་ཅིག་མ་འཆར་ཏེ།སྔར་ཐིག་ལེ་རྩོལ་བས་སྒོམ་པའི་འོད་གསལ་ཡིན་པ་ལས། དེ་ལས་བརྒྱ་འགྱུར་623

ཛའིདམ་ཆོས་རྔོགས་པ་ཆེན་པོའི་ མ་གཞགཛའིགྱིས་བདེ་ལ་གསལ་བ། འདོད་ཆགས་ཀྱི་རྟོགས་པ་མེད་པ་སྐད་ཅིག་མ་གཅིག་འཆར་བ་ངོས་བཟུང་ལ་བསྒོམ་མོ། ། དེ་ནས་སྣང་བ་མཆེད་པ་ལ་ཐིམ་པས་སྔོན་བས་ཀྱང་གསལ་བའི་ཡེ་ཤེས་མཆེད་པ་ཞེས་བྱ་བ་སྐད་ཅིག་གཉིས་སུ་འཆར་རོ། ། དེ་ནི་སྔར་སྲོག་ལ་གོམུས་པ་དེ་དང་གཅིག་ཀྱང་། འདིར་གསལ་ལ་མི་རྟོག་པ་བརྒྱ་སྟོང་གིས་ལྷག་པས་ཞེ་སྡང་གི་རྟོག་པ་ཞི་སྟེ། འོད་གསལ་དེ་ཉིད་ངོས་བཟུང་ལ་བསྒོམ་མོ། ། དེ་ནས་མཆེད་པ་ཐོབ་པ་ལ་ཐིམ་པས་མི་རྟོག་པའི་ཡེ་ཤེས་སྔར་ཡིད་ལ་མི་བྱེད་པ་སྒོམ་པ་དེ་ཡིན་ཡང་། དེ་བས་བྱེ་བ་འགྱུར་གྱི་མི་རྟོག་ལ་གསལ་བདེ་སྤྲོས་པ་མེད་པ་སྐད་ཅིག་གསུམ་འབྱུང་བ་དེ་ངོས་བཟུང་ལ་བསྒོམ་མོ། ། དེས་ནི་གཏི་མུག་གི་རྟོག་པ་ཞི་བའི་དུས་སོ། ། ཐོབ་པ་ཉེ་བར་ཐོབ་པའི་ཡེ་ཤེས་ལ་ཐིམ་དུས་ན། སྔོན་བས་ལྷག་པའི་བདེ་གསལ་སྤྲོས་བྲལ་རང་བྱུང་གི་ཡེ་ཤེས་སྐད་ཅིག་བཞི་འབྱུང་སྟེ། ཉོན་མོངས་པ་ཕྲ་བ་དང་རགས་པ་ཀུན་སྤྲིན་ནམ་མཁར་ཞི་བ་ལྟར་དབྱིངས་སུ་དར་ཅིག་ནུབ་ནས། སྔོན་འོད་གསལ་ཕྱག་རྒྱ་ཆེན་པོ་དུས་ཐམས་ཅད་ལ་རང་བཞིན་རྣམ་དག་ཆེན་པོར་ངོ་སྤྲད་པ་དེ་འདིར་ཤར་སྙམ་དུ་ངོ་ཤེས་པར་བྱས་ལ། དེའི་ངང་དུ་སྒོམ་པའི་སྐད་ཅིག་ལ་སངས་རྒྱས་ཐོབ་སྟེ། མཚན་བརྗོད་ལས། སྐད་ཅིག་གཅིག་གིས་བྱེ་བྲག་ཕྱེད། ། སྐད་ཅིག་གཅིག་གིས་རྫོགས་སངས་རྒྱས། ། ཞེས་སོ། ། དེ་དག་གི་ཚེ་འབྱུང་བ་ལྔའི་རླུང་དབྱིངས་སུ་དག་པ་འོད་གསལ་ལྷན་ཅིག་སྐྱེས་པས་བདག་བྱས་པའི་སྣང་བའང་དུ་བ་ལ་སོགས་པའི་རྟགས་བཅུ་རྫོགས་པར་འཆར་ཏེ། འདིར་སྤྲོས་པས་ཆོག་གོ། །གསུམ་པ་ལས་ཀྱི་འཕྲོ་མཐུད་པ་ནི། དེར་ངོས་མ་ཟིན་པ་རྣམས་ལ། དེ་ནས་རྣམ་ཤེས་ལུས་ཀྱི་ཕྱིར་ཐོན་ནས། སྲིད་པའི་བར་དོ་རྨི་ལམ་ལྟ་བུ་བདེ་སྡུག་སྣ་ཚོགས་པ་ཅན། དབང་པོ་ཚང་བ། རྫུ་འཕྲུལ་ཡོད་པ། གང་དུའང་འགྲོ་624

ཝཾཡིདརིཞིན་མཛོད་ཀྱི་དོན་ཁྲིད་ཟབ་ ན་ ཞེ ང་པོཞིང་གཅིག་ཏུ་མི་ཚུགས་པ་ཀུན་ཏུ་འཕྱོ་ཞིང་ལུས་དང་འདུག་ས་ཚོལ་ལོ། ། དེའི་དུས་སུ་བར་དོ་ངོས་ཟིན་ནས། ཕྱོགས་བཅུའི་ཞིང་དག་པ་ཡིད་ལ་བྱས་ཏེ་འཕོ་བ་ལྟར་རྣམ་ཤེས་དེར་ཞུགས་པས་ཁ་ཅིག་རྫུས་ཏེ་སྐྱེའོ། ། སྒྱུ་མ་ལྟ་བུའི་བསྐྱེད་རྫོགས་བསྒོམས་པས་ཁ་ཅིག་གྲོལ་ལོ། །ཕ་མའི་མངལ་དག་པ་མི་ལུས་རིན་པོ་ཆེ་སྦྱོར་བར་བྱེད་པ། མའི་མངའ་དུ་པདྨ་ལ་ཨོཾ་ཨཱཿཧཱུཾ་ངམ་ལྷའི་སྐུ་བསམས་པ་ལ་རྣམ་ཤེས་ཞུགས་ནས་མི་ལུས་རིན་པོ་ཆེ་ཐོབ་ནས་གསང་སྔགས་ཀྱི་ཆོས་དང་ཕྲད་དེ་སྐྱེ་བ་དེ་ཉིད་དམ། བར་དོར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་བོ། ། འཇམ་དཔལ་ཞལ་ལུང་ལས། གཟུགས་བཅས་ཕུང་པོཪྴརང་ལུས་ནི། ། ཚེ་འདི་ཉིད་ལ་མ་གྲུབ་ཀྱང་། །ཡིད་ནི་རྡོ་རྗེའི་སྐུར་གྲུབ་ནས། ། བར་དོར་ཡང་དག་འགྲུབ་པར་འགྱུར། ། ཅེས་སོ། །དོནགསུམ་པ་རྗེས་གེགས་སེལ་བ་ལ་གསུམ་སྟེ། སྤྱོད་ལམ་རྒྱུན་གྱི་རིམ་པས་གེགས་རྣམས་མི་འབྱུང་བར་བྱ་བ། ཏིང་ངེ་འཛིན་བརྟན་པའི་གེགས་བྱིངས་རྒོད་བསལ་བ། སྲོག་རྩོལ་ལོག་པའི་གེགས་སོ་སོར་བཅོས་པའོ། །དང་པོ་ནི་ཐུན་མགོར་ལྷ་དང་བླ་མའི་རྣལ་འབྱོར་བསྒོམ་པ་དང་། ལུས་སྦྱོང་ལ་བསླབ་པས་ནད་གདོན་གྱི་གེགས་མི་འབྱུང་བ་ཡིན་ནོ། ། ལུས་སྦྱོང་ནི།རྣམ་པ་ཉི་ཤུར་འདུས་པའི་དང་པོ་ནི་སྐྱིལ་ཀྲུང་བཅས་ཏེ་ལག་པ་འཁྱུད་པའི་ཚུལ་ལོ། ། དེས་ཡན་ལག་གི་ནད་སེལ་ལོ། ། གཉིས་པ་ནི་བསྐུ་མཉེའི་ཚུལ་དུ་འཕུར་རོ། ། དེས་ལུས་ལ་དྲོད་སྐྱེའོ། ། གསུམ་པ་ནི་སོར་མོ་བསྣོལ་ལ་བྲང་ལ་གཏད་དེ་ཕྱིར་འཐེན་པས་བྲང་གི་ནད་སེལ་ལོ། ། བཞི་པ་ནི་དཔུང་པ་གཅུས་ལ་ལག་པ་གཡས་དང་གཡོན་དུ་སྤྲུགས་པས་དཔུང་པའི་ནད་སེལ་ལོ། ། ལྔ་པ་ནི་ལག་པ་གཉིས་བྲང་ནས་ཁུ་ཚུར་བཅས་པ་ཕྱིར་འཕངས་པས། ཤ་པགས་ཆུ་སེར་625

ཛའིདམཅས་རྫོ ས་ལ་ཆེ ཡོའི་རྣམ ཞ ཛའིགྱི་ནད་སེལ་ལོ། ། དྲུག་པ་ནི་ལག་པ་གཉིས་དཔུང་པ་གཉིས་ལ་བསྣོལ་ནས་བསྡམས་ཏེ་ལུས་ཀུན་གཅུས་པས་སྐེད་པའི་ནད་སེལ་ལོ། ། བདུན་པ་ནི་རྐང་པ་གཉིས་བརྐྱངས་པའི་བྲང་པ་གཉིས་ནས་ལག་པ་གཉིས་ཀྱིས་འཐེན་པས་ཆུ་རྒྱུས་ཀྱི་ནད་སེལ་ལོ། ། བརྒྱད་པ་ནི་ལག་པ་གཡས་གཡོན་གཞུ་འགེངས་པ་ལྟར་བྱས་པས་ལག་པའི་ཚིགས་དང་སོག་ཕྲག་གི་ནད་སེལ་ལོ། ། དགུ་པ་ནི་ལག་པའི་ཁུ་ཚུར་གཉིས་མདུན་རི་འཕུལ་བའི་ཚུལ་དུ་བྱས་པས་རོ་སྟོད་ཀྱི་ཤ་རྒྱས་པ་དང་ལག་པའི་སྦེ་ཤའི་ནད་སེལ་ལོ། ། བཅུ་པ་ནི་ལུས་རྒྱབ་དང་མདུན་དུ་དགུག་པས་མཁལ་ནད་མཆེར་ནད་སེལ་ལོ། ། བཅུ་གཅིག་པ་ནི་ལག་པའི་མཐེའུ་ཆུང་གཉིས་ལུ་གུ་རྒྱུད་དུ་སྦྲེལ་ཏེ་མཛུབ་མོ་གཉིས་ཀྱིས་སྤྱི་གཙུག་དྲང་པོར་བཞག་པས་རྩིབ་ལོགས་ཀྱི་ནད་སེལ་ལོ། ། བཅུ་གཉིས་པ་ནི་ལྟེ་བ་ནང་དུ་འཐེན་པས་མ་ཞུ་བ་དང་ཕོ་བའི་ནད་སེལ་ལོ། ། བཅུ་གསུམ་པ་ནི་རྐང་ལག་བཞི་ས་ལ་བཙུགས་ལ་མགོ་ཅོག་ཅོག་བྱས་པས་ཡན་ལག་དང་ཉིང་ལག་གི་ནད་སེལ་ལོ། ། བཅུ་བཞི་པ་ནི་རྐང་ལག་བཞི་ས་ལ་བཙུགས་ལ་གཡས་དང་གཡོན་དུ་བལྟས་པས་རྩེའུ་ཆུང་གི་ནད་སེལ་ལོ། ། བཅོ་ལྔ་པ་ནི་ཁ་སྦུབ། རྐང་པ་བརྐྱང་། ལག་མཐིལ་ས་ལ་བཙུགས་ཏེ་གྲུ་མོ་བྲང་ལ་གཏད་པས་སྟོད་ཀྱི་ཕྱི་ནང་གི་ནད་སེལ་ལོ། ། བཅུ་དྲུག་པ་ནི་མགོ་ཅོག་གཡས་དང་གཡོན་དུ་བསྐོར་བས་སྐེ་དང་མཇིང་པའི་ནད་སེལ་ལོ། །བཅུ་བདུན་པ་ནི་ལག་པ་གཉིས་བསྣོལ་ལ་སྤྱི་བོར་བཞག་པས་རོ་སྟོད་ཀྱི་ནད་སེལ་ལོ། ། བཅོ་བརྒྱད་པ་ནི་པུས་མོ་གནམ་དུ་རེང་ངེ་གན་རྐྱལ་དུ་ཉལ་བའི་སྤྱི་བོར་ཐལ་མོ་ཐད་དྲང་དུ་སྦྱར་བས་རྐང་པའི་ཚིགས་དང་ལག་པའི་ནད་སེལ་ལོ། ། བཅུ་དགུ་པ་ནི་རྐང་པ་གཉིས་རེ་མོས་སུ་ལག་པའི་གྲུ་མོའི་ཁུང་དུ་བླངས་ཏེ་བརྐྱང་བསྐུམ་བྱུགས་པས་རྐང་པའི་ཉ་ཤའི་ནད་སེལ་ལོ། ། ཉི་ཤུ་པ་ནི་རྐང་པ་གཉིས་ཀྱི་མགོ་པུས་མོ་གཉིས་ཀྱི་སྟེང་དུ་རེ་མོས་སུ་བཞག་ཅིང་ཡ་གཅིག་ས་ལ་626

༠ཡིནསྐྱོན ཕབསྦྱོན ་ཟླབཅརྡོ ་།མི ་ ་ཟ་ཤཱ་ ་ ཤཱ་ཟུསྒོབཙུགས་ཐལ་མོ་སྦྱར་བས་སྟོད་སྨད་ཐམས་ཅད་ཀྱི་ནད་སེལ་ལོ། །གཉིས་པ་ བྱིང་རྒོད་ བསལ་ བ་ ནི། སྤྱོད་ལམ། ཁ་ ཟས། རླུང་།དམིགས་གནད་བཞིས་བསྟན་པ་ལས། སྤྱོད་ལམ་ནི་ཐུན་སྟོད་ལ་བྱིང་ན་མཐོན་སྟན་པོ་ལ་བསྡད། རི་དང་ནམ་མཁའི་མཚམས་སུ་བལྟ། ཁུ་ཚུར་དཔྲལ་བར་བཅིངས་ལ་མིག་བགྲད་དོ། ། རྒོད་ན་དམའ་སར་ཨོལ་ཀོས་བྲང་ནོན་པར་བྱས་པའི་མགོ་ཐོག་ཏུ་ཞྭ་གྱོན་པའམ། ཤིང་ལེབ་ཀྱི་བུག་པ་ལ་སེམས་གཏད་དོ། །ཐུནསྣད་ལ་བྱིང་རྒོད་བྱུང་ན་ཁམས་ཀྱི་སྐྱོན་ཡིན་པས་ཐུན་ཆུང་ལ་གྲངས་མང་བའམ། སྐབས་སུ་དར་རེ་བསྒོམ་པར་བྱའོ། །ཁ་ཟས་ཀྱིས་བྱིང་ན་བཅུད་ཅན་སྤང་ཞིང་བསིལ་བ་བསྟེན་ནོ། ། རྒོད་ན་ཆང་ཕུལ་རེ་ལ་སོགས་པ་ཁམས་དང་སྦྱར་ནས་འཐུང་ཞིང་གོམ་པ་ལྔ་བཅུ་ཙམ་དུ་འཆག་ཅིང་བསྒོམ་མོ། །རླུང་གིས་བྱིང་ན་འོག་སྒོ་བསྡམས་ལ་ལྟེ་བར་བུམ་པ་ཅན་ཡང་ཡང་བྱའོ། ། རྒོད་ན་གཟུང་ཞིང་རང་ཉིད་ལྷར་བསྒོམས་པའི་སྙིང་གའི་ས་བོན་ལས་བརྟན་གཡོ་ཐམས་ཅད་ལ་འོད་ཟེར་ཕོག་པས་འོད་དུ་ཞུ་བ་ཐམས་ཅད་བདག་ལ་བསྡུ་སྟེ། འདོད་ཁམས་ལུས་ཀྱི་སྨད། གཟུགས་ཁམས་བར། གཟུགས་མེད་སྟོད་ལ་བསྡུ་བའོ། ། བདག་ཉིད་སྙིང་གའི་ས་བོན་ལ་བསྡུ། དེ་ཇེ་ཆུང་ཇེ་ཕྲ་ལས་མཐར་སྟོང་པའི་ངང་ལ་གཞག་གོ། །དམིགས་གནད་ནི། སྤྱི་གཙུག་བདེ་ཆེན་འཁོར་ལོར་སེམས་བཟུང་བས་བྱིང་བ་སེལ་ལོ། །རྐང་མཐིལ་ལམ་སྤྲུལ་པའི་འཁོར་ལོར་སེམས་བཟུང་བས་རྒོད་པ་སེལ་ལོ། ། ཡང་རྒོད་པ་དེ་ཉིད་གྲངས་བྱ་ཞིང་སེམས་དེའི་ངོ་བོ་ལ་བལྟས་པས་ཞིའོ། །གསུམ་པ་སྲོག་རྩོལ་གྱི་གེགས་སེལ་སྙེསྨུ། རླུང་ཁོག་པར་སེམས་དང་ལྷན་627

ཛའིདམ་ཆོས་རྫོགས་པ་ཆེན་པོའི་ མ་གཞགཛའིཅིག་མི་རྟ་ལྟར་གནས་པ་དེ་ཉིད་རླུང་ལོག་པས་ན་ཟུག་དྲག་ཏུ་འབྱུང་ལ།ཁམསསྣུམ་དང་སེམས་མར་མེ་ལྟ་བུ་འདྲེས་པའི་ཁམས་ལོག་པས་ཟུག་བདེ་མི་བདེ་འདྲེས་མར་འབྱུང་ངོ་། ། རྩ་ཟུག་ནི། ཕྲེང་འདར་ལ་སོགས་པ་དྲག་ལ་རྒྱུན་ཐུང་བ་ཁང་པ་ལྟ་བུའོ། ། སེམས་གནས་དུས་ཁམས་ལ་བརྟེན། འཕྲོ་དུས་རླུང་ལ་ཞོན་པའི་ཕྱིར། དེ་གཉིས་ལས་སུ་རུང་ན་སེམས་ལས་སུ་རུང་བའི་གནད་དེ་ཡིན་ནོ། ། དེ་ལ་ཁམས་ཀྱི་བཅོས་ཐབས་ནི། ལུས་སྦྱངས་ཀྱིས་དགྲམ་པ་དང་།ཆང་དང་མི་ཞུན་དང་། བདུད་རྩི་གཉིས་ཀྱི་ཁྲུས་དང་། བྱུག་པས་ཟུག་རང་ཞིར་འགྲོ་ཞིང་གང་ཡང་ཡིད་ལ་མི་བྱེད་པ་ཉིད་་ཁམས་དྭངས་མ་སྙོམས་པའི་མཆོག་ཡིན་ཏེ། སེམས་གནས་པ་ཉིད་ཀྱི་སྐྱོན་རྩེ་གཅིག་ཏུ་དམིགས་རྟེན་གཅིག་ལ་གཟུང་བ་ལ་སོགས་པས་འབྱུང་ལ། དེ་ཡིད་ལ་མི་བྱེད་པས་བསལ་བའི་ཕྱིར་རོ། ། རླུང་བཅོས་པས་ཀྱང་ཞི་བར་ངེས་པ་ཡིན་ནོ། །རླུང་བཅོས་པ་ལ་གསུམ་སྟེ། རྩ་བའི་རླུང་ལྔའི་བཅོས་ཐབས་དང་། ཡན་ལག་གི་རླུང་ལྔའི་བཅོས་ཐབས་དང་། སྤྱིའི་ལོག་གནོན་ནོ། །དང་པོ་ལྔའི་སྲོག་འཛིན་པའི་རླུང་ཟིན་ན། སྙིང་འཆུ་ཞིང་རོ་སྟོད་དང་སྙིང་ག་གཟེར་བ་འོང་ངོ་། ། རེངས་ན་སྙིང་རླུང་དང་སྨྱོ་འབོག་ཏུ་འགྲོ་བས་བཅོས་ཐབས་ནི་བསྐུ་མཉེ་བྱ། ལུས་ཀྱི་སྙིང་ག་ཆུའི་རྦ་ལ་བཟེད། རང་སེམས་རྡོ་རྗེ་ནོར་བུར་གཏད། ཧ་དྲག་པོ་གདོན། མེ་མཉམ་ལོག་པར་ཟིན་ན་ཕོ་བ་དང་མཁལ་སྐེད་ན་ཞིང་གཟེར་ན་ཀུང་ཀུང་བ་འབྱུང་ངོ་། ། རེངས་ན་ཕོ་གཟེར་དང་དམུ་ཆུར་འགྲོ་བས་བཅོས་ཐབས་ནི་ཆང་གི་ཕྲུ་ན་སར་གདབ་ཅིང་དུགས་བྱ།སྐྱིགས་བུ་འདོན། ཤེས་པ་མགྲིན་པར་གཏད་ལ་བསྒོམ་མོ། ། ཐུར་སེལ་གྱི་རླུང་ཟིན་ན་དཔྱི་མིག་ན། རྐང་པ་འཁྲིལ་ཞིང་རོ་སྨད་བཤལ་ནས་ན། དྲི་ཆེན་སྐམ་པོའམ། ཡང་ན་བཤལ་དུ་འབྱུང་། རེངས་ན་དྲི་ཆེན་གྱི་སྒོ་བསྡམས་པས་628

ཛའིཡི ཝཱཞིན་མཞོ ་ཀྱི་ ན་ ད་ཟབ་ ན་ ཞེ ངཡོཁྲིམིབཅོས་ཐབས་ནི་བཤང་གཅིའི་བར་དུ་མཉེ། ཤེས་པས་རླུང་ཚངས་བུག་ཏུ་དྲངས་ལ་བཤང་སྒོར་ཕྱིར་ལ་རྒྱངས་ཀྱིས་འཕང་ངོ་། ། གྱེན་རྒྱུའི་རླུང་ཟིན་ན་མགྲིན་པ་སྐྲང་། མཇིང་པའམ་རྩེ་ཆུང་ན། རེངས་ན་ལྐོག་འབྲས་སུ་འགྱུར་རོ། ། བཅོས་ཐབས་ནི་གྱེན་དུ་མི་དྲང་བར་ཐུར་དུ་མནན་ནོ། ། ཁྱབ་བྱེད་ཟིན་ན་མགོ་བོ་ན། ཡན་ལག་ཚིགས་ཁོལ་ཞིང་བེར་བ་འོང་ངོ་། ། རེངས་ན་འཁུམ་ཏེ་སྒུར་པོར་འགྲོའོ། ། བཅོས་ཐབས་ནི་བསྐུ་མཉེ་དང་མཆོང་རྒྱུག་བྱ། ལུས་སྟོང་པར་བསྒོམ་མོ། །ཡན་ལག་གི་རླུང་ལྔའི་བཅོས་ཐབས་ནི། མིག་ཏུ་རྒྱུ་བའི་རླུང་ཟིན་ན་མིག་ན། རེངས་ན་ལོང་ངོ་། ། བཅོས་ཐབས་ནི་བསིལ་སྨན་གྱི་ཆུ་ལྕག་བརྡེག་གོ །དེས་དམར་ཚག་སེལ་ལོ། ། སྐྱ་བོ་མི་གསལ་བ་ལ་རྐང་ལག་གི་མཐིལ་བཞིར་བྱུག་པ་བྱ། མིག་ཡོན་པོར་བསམ་མོ། ། རྣ་བའི་རླུང་ཟིན་ན་གཟེར་ཞིང་ན། འུར་སྒྲ་འོང་། རེངས་ན་འོན་ནོ། ། བཅོས་ཐབས་ནི་རྣ་བ་མི་ན་བའི་ངོས་བཀབ་སྟེ་རླུང་མནན་ལ་ན་ས་ངོས་ལ་གདོན་ནོ། ། སྣའི་རླུང་ཟིན་ན་སྣ་རུས་དང་གདོང་པ་ན།སྣ་ཞོམ། དྲི་མི་ཚོར། དབུགས་ཁ་ནས་ཕལ་ཆེར་འགྲོའོ། ། བཅོས་ཐབས་ནི་རླུང་འཐེན་ནས་དྲག་པོར་བཏང་། ལྒའམ། གཡེར་མའམ། སུག་ཕྱེས་སྦྲིད་པ་འབྱུང་ངོ་། ། ལྕེར་རྒྱུ་བའི་རླུང་ཟིན་ན་ལྕེ་དང་། ལྕེ་ཆུང་དང་། རྙིལ་སྐྲང་། སོ་ན། ཁ་འཐམ། ལྕེ་ཆུང་འབབ། ལྕེ་བསྒྱུར་ལྡོག་དཀའོ། ། རེངས་ན་ལྐུགས་པར་འགྲོའོ། ། བཅོས་ཐབས་ནི་རླུང་སིང་སྒྲ་དང་བཅས་ནང་དུ་དྲག་པོར་འཐེན་ལ། མི་ཐུབ་དུས་ཁ་ནས་ཕར་སིང་སྒྲ་དང་བཅས་པ་དྲག་ཏུ་འཕང་ངོ་། ། ལུས་ཀྱི་པགས་པར་རྒྱུ་བའི་རླུང་ཟིན་ན་ལུས་ཀྱི་པགས་པ་ཀུན་འཁོལ་ཞིང་ན་བེར་བ་ལྡང་ཞིང་ཚའོ། ། ཟ་ཕྲུག་དང་། ཤུ་བ་དང་མཛེར་འགྱུར། པགས་པ་འགོག་གོ ། བཅོས་ཐབས་ནི་རླུང་དྲག་ཏུ་རྔུབས་ལ་རྐང་པའི་སོར་མོར་བསྡུས་ཏེ་ལག་629

ཛའི མ་ཆོས་རྫོགས་ལ་ཆེ ཡོའི་ མགཞ ཛའིཔ་གཡབ་ཅིང་བྲོ་བརྡུང་ངོ་། ། ཤེས་པས་རླུང་རྣམས་བ་སྤུའི་བུ་ག་ནས་ཐོན་པར་བསམ་མོ། །སྤྱིའི་ལོག་གནོན་ནི། ལུས་ཚ་ན་སྤྱི་བོའི་ཧཾ་ལས་ཐིག་ལེ་ལྷུ་ཏི་ན་མར་གྲང་སིབ་སིབ་བབས་པར་བསམ། གྲང་ཤས་ཆེ་ན་ལྟེ་བའི་མེ་ཟུར་གསུམ་ལས་འབར་བས་ལུས་ཁེངས་པར་བསམ། འོག་སྒོ་ན་ཡར་ཡི་ལས་རླུང་གི་དཀྱིལ་འཁོར་གཡོ་བར་བསམ་མོ། །བྱིང་ན་ཤེས་པ་ལུས་ཀྱི་ཕྱིར་གདོན། རྒོད་ན་ནང་དུ་ཐིག་ལེ་ལ་ཤེས་པ་གཏད། འགགས་ན་སྲིན་པོའི་སྒོ་ཕྱེ་ལ་སྟེང་རླུང་མནན། འཁྱམས་ན་ཚངས་བུག་ཕྱེ་ལ་ན་བུན་གནམ་དུ་འཕང་། གཟེར་ན་དེའི་སྟེང་དུ་ལྂ་ལས་སའི་དཀྱིལ་འཁོར་གྲུ་བཞིའི་ཟུར་བཞིར་རྡོ་རྗེ་བསམ་མོ། ། ཡང་ཁམས་ལོག་སྟེ་མཐོང་སྣང་དམར་པོའམ་སེར་པོར་སོང་ན་མཁྲིས་པ་ཡིན་པས་གྲིབ་མར་བསྡད། ཆུ་རླུང་གྲང་མོས་ལུས་ཁེངས་པར་བསམས་ལ་རླུང་གཟུང་ངོ་། ། སྐྱུག་ན་བད་ཀན་ཏེ་ལུས་སྦྱང་བྱ། རླུང་གི་རླུང་ལྗང་གུས་ལུས་གཏོར་བར་བསམ་ཞིང་དྲག་རླུང་གཟུང་ངོ་། ། འདར་ཞིང་སྐྱུགས་ལ་མཁོ་འཁོར་ན་རླུང་སྟེ་རླུང་གསེང་བརྡུང་།མེ་རླུང་གིས་ཧཾ་ཞུ་བས་ལུས་ཁེངས། རྐང་མཐིལ་དུ་སེམས་གཏད་དོ། །ཡང་ན་ལོག་གནོན་ལྔ་སྟེ་འཁོར་ལོ་ལྟར་བསྐོར་བ། དྲུ་བུ་ལྟར་འདྲིལ་བ།བུ་ག་མང་པོའི་སྦྱོར་བ། སྟེང་འོག་གི་འཁོར་ལོ་མེད་པ་ལ་བསླབ་པ། རབ་ཏུ་དམའ་བའི་སྦྱོར་བ་ལ་བསླབ་པའོ། །དང་པོ་ནི་ལུས་ཁེངས་པ་སྙམ་ཞིང་ན་ཚ་ཆེ་བ་དག་བྱུང་ན་ལྟེ་བའི་གནས་སུ་འཁོར་ལོ་རྩིབས་བརྒྱད་པ་བསམས་ལ་གཡས་སུ་འཁོར་བར་བསྒོམ། དེས་མ་བདེ་ན་གཡོན་དུ་འཁོར་བར་བསྒོམ་མོ། ། དེ་ལྟར་འཁོར་བས་ལུས་དང་འཁོར་ལོ་ཇེ་ཆེར་སོང་བས་ནམ་མཁའ་གང་བར་བསྒོམ། རྗེས་ལ་ནང་སྟོང་པ་དང་ཕྱི་སྟོང་པའི་ནམ་མཁའ་གཉིས་བར་མེད་གཅིག་ཏུ་འདྲེས་ཏེ་ལུས་དང་འཁོར་ལོ་མི་630 ་

ཛའིམིདཝཱཞིན་མརྡོད་ཀྱི་ ན་ ད་ཟབ ་ ཞེ ཇཡོདམིགས་པར་བསམ་མོ །གཉིས་པ་ནི་སྙིང་ལ་སོགས་པ་ཀོར་ཙེར་ན་བ་ལ། གང་ན་སར་བུ་ག་གཅིག་བསམས་པ་ན་ཕར་དབུགས་ཕྱིར་སོང་བར་བསམ་ཞིང་རླུང་དྲག་པོ་འཕང་། ཡེ་ཤེས་ཀྱི་རླུང་རྟ་རྔ་ཙམ་གཅིག་ནང་ནས་ཕྱིར་དྲུ་བུ་ལྟར་སོང་ནས་ནམ་མཁའི་མཐར་བསམ། དེ་ནས་རིམ་གྱིས་བུག་པ་དང་དྲུ་བུ་གཉིས་ཀ་ཇེ་ཆེར་སོང་སྟེ་བུག་པ་སྐར་ཁུང་དང་། མཐོངས་ཁུང་ཙམ་དང་། དྲུ་བུ་སྐུད་པ་དང་། ཐག་པ་ཙམ་དུ་ཕྱིར་འདྲིལ་བར་བསམ་མོ། །གསུམ་པ་ནི་ལུས་ཐམས་ཅད་ཁྱབ་པར་ན་ན་ལུས་ཐམས་ཅད་ལྕགས་སེག་གི་མིག་ལྟར་བུ་ག་མང་པོ་ཡོད་པར་བསམས་ལ། དེ་ཐམས་ཅད་ན་ཕར་རླུང་དང་ནད་ཕྱིར་བཏོན་པར་བསམ་ཞིང་རླུང་དྲག་ཏུ་འཕང་ངོ་། །བཞི་པ་ནི་ལུས་སྟོད་ན་ན་སྐེད་པ་ཡན་ཆད་མགྲིན་པ་མན་ཆད་སྟོང་པར་བསམས་ལ། དེ་ན་ཕར་ལ་རླུང་སྔོ་བུན་བུན་སོང་བར་བསམ་མོ། ། གལ་ཏེ་ཐུར་དུ་འཁྲུ་མ།་འོག་རླུང་དྲག་ཏུ་བསྡམས་པས་ཆད་དོ། །ལྔ་པ་ནི་རླུང་གིས་བརྒྱལ་འབོག་དང་མཆོང་རྒྱུག་བྱུང་ན་རང་གི་འོག་ཏུ་དོང་ཟབ་ཤིན་ཏུ་རིང་བ་བསྒོམས་པ་ན་མར་ལ་རང་གི་ལུས་ཏིབ་ཏིབ་བྱིང་བའམ། སའི་འོག་ཏུ་བྱིང་བར་བསམ་མོ། ། རླུང་ཤ་ལྤགས་མཚམས་སུ་ཞུགས་ན་རྐྱ་རྦབ་ལ་འགྲོ། ཕྱིས་མཛེར་འགྲོ་བས་དེ་བཅོས་པ་ནི་དྲི་ཆུས་བཀྲུ། ཆང་དྲོན་མོས་བཀྲུ། མར་ནག་གམ་ལོ་མར་རྙིང་པས་བསྐུ་མཉེ་ལན་མང་དུ་བྱའོ། །དེས་སེལ་ངེས་སོ། །བཅོས་ཐབས་འདི་དག་ནི་ཉམས་སུ་མྱོང་བའི་གནད་ཤིན་ཏུ་ཟབ་པས་གསང་ཞིང་གཅེས་སྤྲས་ཀྱིས་ཉམས་སུ་བླང་བར་བྱའོ། ། དེ་ལྟར་ཉམས་སུ་བླངས་པས་གནས་སྐབས་སུ་ཏིང་ངེ་འཛིན་དང་། སྤྱན་དང་། མངོན་ཤེས་དང་། རྫུ་631

ཛའི མ་ཆོས་རྫོགས་པ་ཆེན་པོའི་རྣམ་གཞགཛའིའཕྲུལ་དང་། གྲུབ་པ་བརྒྱད་ལ་སོགས་པ་འགྲུབ་ལ་མཐར་ཐུག་བྱང་ཆུབ་འགྲུབ་པ་ཡིན་ནོ། །དེ་ལྟར་ཡང་ཟབ་སྙིང་པོའི་གནད་རྣམས་ཀུན། །ཕྱི་རབས་དོན་དུ་གསལ་བར་བཀོད་པ་ལས། །བྱུང་བའི་དགེ་བ་གངས་རི་ལྟར་དཀར་དེས། །འགྲོ་ཀུན་ཚེ་འདིར་བདེ་ཆེན་མཁའ་སྐྱོད་ཤོག །ཡིད་བཞིན་མཛོད་ཀྱི་དོན་ཁྲིད་ཟབ་དོན་རྡོ་རྗེ་སྙིང་པོ་ཞེས་བྱ་བ། ཐེག་པ་མཆོག་གི་རྣལ་འབྱོར་པ་དྲི་མེད་འོད་ཟེར་གྱིས་བྲག་རི་མེ་ཏོག་བརྩེགས་པའི་འདབས་སུ་བཀོད་པ་རྫོགས་སོ། །དེ་ཡང་ཡིད་བཞིན་མཛོད་ཀྱི་དོན་ཁྲིད་ཟབ་དོན་རྡོ་རྗེ་སྙིང་པོ་ཞེས་བྱ་བ་འདི་ནི་ཉམས་ལེན་པ་རྣམས་ལ་ངེས་པར་དུ་མཁོ་བ་ཞིག་ཡིན་པར་སེམས་ཏེ་འདིར་བཀོད་པ་ཡང་ཆོས་ལ་བློ་བཅོས་མ་མིན་པར་དད་ཅིང་། སྙིང་ཐག་པ་ནས་གུས་པ། སེམས་བསམ་པའི་གཏིང་ནས་ཉམས་སུ་ལེན་པར་འདོད་པ་རྣམས་དང་ཕྲད་ནས་དེ་དག་གིས་ཐོས་པ་དང་། བསམ་པ་དང་། བསྒོམ་པ་བཅས་བྱེད་པ་ འི་མཐུན་རྐྱེན་དུ་འབྱོར་ནས་བྱིན་རླབས་སམ་མཆོག་དང་ཐུན་མོང་གི་དངོས་གྲུབ་སྩོལ་བ་དང་། རང་དོན་ཡིད་བྱེད་དང་རྙེད་བཀུར་སྙན་གྲགས་སོགས་འཇིག་རྟེན་ཆོས་བརྒྱད་ལ་རབ་ཏུ་ཞེན་ཞིང་ཆགས་པའི་སྟོབས་ཇིཀྱིས་རང་གཞན་ཀུན་ལ་གནོད་ཅིང་འཚེ་བའི་བསོད་ནམས་དམན་པ་རྣམས་དང་ནམ་ཡང་མི་འཕྲད་པའི་སྨོན་ལམ་འདེབས་སོ། ། ། ། དགེའོ། །དགེའོ། ། དགེའོ། ། ། །632

དམ་ཆོས་རྗོགས་པ་ཆེན་པོའི་རྣམ་གཞག་ཆེ་ལོང་ཙམ་བརྗོད་པ་མཐོང་གྲོལ་བྱིན་རླབས་ཀྐབན་བའི་འོད་གསལ།རྩོམ་པ་པོ། རེབ་གོང་རྡོ་རྗེ་མཁར།རྩོམ་སྒྲིག་འགན་འཁུན་བ། ལྷག་སྒྲོན།མདུན་ཤོག་འཆར་འགོད་པ། སྐལ་ཚེ།གློག་ཀླད་པར་བསྒྲིགས་པ། བསྟན་འཛིན། ་རི ཆི རི བོད་ལྗོངས་མི་དམངས་དཔེ་སྐྲུན་ཁང་།དཔ་སྐྲུན་འགྲམས་སྤལ་ཚན་པ། གླི སྐོ སྒོ(ལྷ་ས་—ང་ ་ར་བྱང་ལམ་ ་་ཨང་20)པར་འདེབས་ཚན་པ། བོད་ལྗོངས་ཤིན་ཧྭ་པར་འདེབས་བཟོ་གྲྭ།དེབ་ཚད། 850སྤོ 1168 1༼32པར་ཤོག 20 375ཡིག་གྲངས། ཁྲི་35པར་གཞི། 2007ལོའི་ཟླ་3པར་པར་གཞི་1བསྒྲིགས།པར་ཐེངས། 2007ལོའི་ཟླ་3པར་པར་ཐེངས་1བཏབ།པར་གྲངས། 01 —2’000དཔེ་དེབ་ཨང་རྟགས། 1བྱ2ཁོ978 —7—223—02120 —3རིན་གོང་སྒོར། 30 00པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག

་ ་་་—་དྐུ༤ སྤྲེ མོ རྩེ ལྟ ༤ ༤ ་ རྩོ ཆོ ཏྲཱི་ ནེ—མིརི ཪྴ རི ཅིཇི ༥ སྙེ ༧་་རྩ — རི༷ཆི་ཟུཚ་ཥྛ ཆི གྱིརི ་༔ ་༈རྔ་་ ཅི་ ཤཱཉ‘་ ཅི ༤༥ཤཱསྐེ་་ ནེ་ ཅི ཇུ ཛྷ པི་ཊྭཱཾ ནེཁེ— ་སྔུ ཅི ་་། ཅ སྣ ཚོཛེ རྫོ སྣ རི༤་ རཱི ་་ཉ྅་༼ཅི ་ཇི—་་ཇིཆོ‘ཅི །་། ་་།ཆོ སྣེ་་3 ་ཌི ༈་ ལྷབྱེ་་སྤྱ ཚོ་རུ་་གི་ནེཅ —རི ཅིཅི ་་3་ ་ ་་་་རཱིབྱུ སྙེ 3 1བྱ3ཚེ 978—7—223ཀྲོ0)་ཇིརྟེ0—3‘ རྡོ —— —ཟུ ་9 787223 02་ 203 〉་་་་་—་་ག་་ག་ —་རྩིཅིརི ་ ཋཡི 30 00 རྐེ་